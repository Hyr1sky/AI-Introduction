[
  {
    "id": "11d6bfbe-8f21-482d-855c-b35cf210b014",
    "title": "望越怀亲",
    "paragraphs": "高帝陵边我故庐，白云惨淡带苍梧。归心政与江流动，更著青山隔岸呼。",
    "author": "葛天民"
  },
  {
    "id": "e833515c-1a1c-4d4c-babc-5a597260673d",
    "title": "寄辅汉卿",
    "paragraphs": "忆杀平生辅汉卿，武夷山里话寒更。不知新岁还家未，白发冲冠有几茎。",
    "author": "葛天民"
  },
  {
    "id": "6d8e53e5-6a6b-4edf-b5a2-83029679e458",
    "title": "访端叔提干",
    "paragraphs": "月趁潮头上，山随柁尾行。大江中夜满，双橹半空鸣。鴈冷来无几，鸥清睡不成。平生师友地，此夕最关情。",
    "author": "葛天民"
  },
  {
    "id": "b84ad9af-0baa-46b3-88ce-210b2de4f28f",
    "title": "山中题古墓",
    "paragraphs": "冢荒无树亦无碑，土面砖痕似灼龟。坏道尚存翁仲守，传家知是子孙谁。又成东海终难料，欲锢南山最可悲。要寄此情浮世去，临流说与落花知。",
    "author": "葛天民"
  },
  {
    "id": "f8bdafdc-ca2a-44b6-9fff-d890a9f9fafd",
    "title": "题谢耕道一犁春雨图",
    "paragraphs": "耿耿思田舍，攸攸倚钓竿。一犁歌短阕，十口饭长安。老觉驱驰倦，生知稼穑难。画图诗卷在，留与后人看。",
    "author": "葛天民"
  },
  {
    "id": "c946fb35-cf83-4e2e-9991-539abe17b6f5",
    "title": "即事",
    "paragraphs": "暮年居柳下，终日闭柴门。壁为题诗暗，池因洗砚浑。闲知真冨贵，醉到古干坤。回首长安道，无言只断魂。",
    "author": "葛天民"
  },
  {
    "id": "28f9098a-d4cf-4551-bf7f-18bf4d447818",
    "title": "偶成",
    "paragraphs": "始参龙象种，终现马牛身。再整冲冠髻，难忘漉酒巾。散花天上女，拨草道中人。寄语林和靖，非翁不卜邻。",
    "author": "葛天民"
  },
  {
    "id": "00569dcf-fac3-47a2-ba77-c90c045b6208",
    "title": "竹",
    "paragraphs": "此君别后稍添丁，留得清风镇户庭。老鬓不禁霜点缀，旧邻多似树凋零。一竿带雪寒垂钓，数亩连苔昼掩扃。此话有谁堪委似，几回无语向青青。",
    "author": "葛天民"
  },
  {
    "id": "13d1c9ab-fac1-4ee3-ab78-637bdc35c10c",
    "title": "蓬居咏枇杷",
    "paragraphs": "早诵相如赋，知渠旧姓卢。花香冰里见，风味药中须。细雨同梅熟，清声混乐呼。山禽嗔老子，拍竹护金珠。",
    "author": "葛天民"
  },
  {
    "id": "20679f10-ec80-45da-8bcb-dfcd42f80011",
    "title": "元夕",
    "paragraphs": "天街夜鼓彻云霄，一望星河影动摇。佳节无如元夕盛，老怀不似少年豪。红尘巷陌青丝鞚，明月楼台紫玉箫。谁料南坡招野叟，诗肩相对两峰高。",
    "author": "葛天民"
  },
  {
    "id": "6a8f94b1-2b0a-44bd-aedd-a4c907addd08",
    "title": "简道安",
    "paragraphs": "相将除夜南风起，鴈已声声向北飞。骤暖定知为雪骨，瘦年终不似冬肥。日来病可方开酒，节下春回稍减衣。正好伴公湖上去，孤山观里看梅归。",
    "author": "葛天民"
  },
  {
    "id": "f1cda375-542b-44cf-a4f0-6ed90fe59139",
    "title": "涧泉招饮次日乃生朝",
    "paragraphs": "平生南磵古遗民，初度招呼我辈人。每听谑谈须绝倒，极知老气政轮囷。杯盘满坐添灯火，儿女成行劝主宾。但愿吾侪似梅柳，年年相见一回新。",
    "author": "葛天民"
  },
  {
    "id": "e34255a2-da79-4149-aefb-8e87b186ab0a",
    "title": "平居遣兴",
    "paragraphs": "隔篱人语自喧嘲，紧闭苔扉不许敲。谈麈带尘悬屋角，牵牛承露上林梢。投闲得计心常足，拟古成编手自抄。风雨欲来偏感处，蚁先移穴鹊移巢。",
    "author": "葛天民"
  },
  {
    "id": "e1bdf310-2ece-41fe-9a0b-4b6d5fca586f",
    "title": "桃花",
    "paragraphs": "洞里桃花自古初，人间尘事几乘除。重来渔父难相觅，前度刘郎未忍疎。画檝迎逢春女渡，采符供奉岁朝书。嫣然似共幽篁语，占尽风光奈得渠。",
    "author": "葛天民"
  },
  {
    "id": "c4c9a2ea-9164-4cf7-a3f2-ecb2a9609b97",
    "title": "偶题",
    "paragraphs": "绿树何稠叠，清风稍羨馀。枕萦云片片，帘透雨疎疎。脩笕通泉壑，残碑出野鉏。丘陵知几变，耕稼杂陶渔。",
    "author": "葛天民"
  },
  {
    "id": "79e45790-c500-4eef-b0ff-30a0329012aa",
    "title": "西湖泛舟入灵隠山",
    "paragraphs": "晴岚漠漠水溶溶，落叶遮船翠盖重。秋色尽为渔者占，山光多向道人浓。云连合抱前村树，磵绕飞来小朵峰。送罢夕阳迎素月，楼台高下自鸣锺。",
    "author": "葛天民"
  },
  {
    "id": "78e731da-c378-4d6f-b1c5-b664cbf60096",
    "title": "梅花",
    "paragraphs": "寄远含芳别陇头，胡沙漠漠去无休。谁招青冢千年魄，散作黄昏万斛愁。画角霜清肠屡断，花光墨淡影空留。年年最忆前村夜，一段孤明雪亦羞。",
    "author": "葛天民"
  },
  {
    "id": "d5d2bbce-b5a9-4a40-af6b-4eaf26bfda58",
    "title": "幽居",
    "paragraphs": "远怀日与静相宜，山色窥帘涧撼扉。野草自花聊献笑，重云不雨谩垂衣。人间事业难争长，睡里工夫独造微。却怪蒙庄犹寐语，梦为胡蝶未忘机。",
    "author": "葛天民"
  },
  {
    "id": "e59db976-5540-4d86-99a3-7dce195ce5a4",
    "title": "秋日西湖闲泛",
    "paragraphs": "雨洗千峰晓，波涵万顷秋。菱花开古镜，莲叶度轻舟。思远人谁识，身闲世不收。望中时得句，倚櫂杂吴讴。",
    "author": "葛天民"
  },
  {
    "id": "38aa899b-3ecf-47d6-9932-dd722d208f31",
    "title": "郊园避暑",
    "paragraphs": "有暑犹当避，无忧可得忘。竹疏身共瘦，湖近意先凉。静胜宁须弈，幽酣不待觞。还同残梦乐，炙背负朝阳。",
    "author": "葛天民"
  },
  {
    "id": "614b9bf3-8588-473e-9fc3-90687c63b24c",
    "title": "小峰行乐却望北山",
    "paragraphs": "霜高群木落，湖上数峰秋。野笛归牛径，烟蓑宿鹭洲。望中多隠约，佳处小迟留。百岁无虚日，能堪几度游。",
    "author": "葛天民"
  },
  {
    "id": "8c2e0057-90c9-4964-be64-f9bf010694d9",
    "title": "蝶",
    "paragraphs": "黛拂双眉粉衬毫，翅烘晴日伴相遭。戏勾穉子从花远，恐惹游丝莫鬭高。栩栩倏来仍易散，深深交舞为谁劳。吴王花草滕王笔，千载风流敌楚骚。",
    "author": "葛天民"
  },
  {
    "id": "77c56832-121c-4359-9007-a84e8ff731e7",
    "title": "杏花",
    "paragraphs": "陌上春泥苦未干，绛唇渐吐不禁寒。海棠尚晚教谁伴，山帽冲风每自看。声好最怜清晓卖，味甘长记绿阴团。年年过雨臙脂落，时序关心有几般。",
    "author": "葛天民"
  },
  {
    "id": "0107f24f-a628-42a4-a532-e3f9db29969a",
    "title": "林间石",
    "paragraphs": "摩挲只作钓矶看，相伴秦翁且住山。霜洗旧稜人共瘦，藓侵孤韵鹤同闲。因思樵牧分争处，已过唐虞揖逊间。风月满林时憇寂，三生幽事梦中还。",
    "author": "葛天民"
  },
  {
    "id": "6ed0014b-efad-498f-98ba-947dcb79a120",
    "title": "小隠自题",
    "paragraphs": "水拍荒篱外，山攒落照边。鸦鸦乘犊去，鸭鸭伴鸥眠。思淡秋云薄，情高陇月圆。武陵知避世，初不为求仙。",
    "author": "葛天民"
  },
  {
    "id": "1c53e28d-ceda-4196-a7de-428c47fdd60d",
    "title": "夏日池上",
    "paragraphs": "微波漾漾雨蒙蒙，岸脚烟莎间水葓。照影已无双鬓绿，关心犹有一丝风。鸳鸯对浴红衣扑，菡萏相亲翠盖笼。醉舞梦吟皆胜处，箇中非异亦非同。",
    "author": "葛天民"
  },
  {
    "id": "4ce40d91-44f4-4848-bd67-71cf74e9aa39",
    "title": "孤山后写望",
    "paragraphs": "凭高每叹昔人非，空有群峰碍落晖。大雅风流谁举似，长安秋草又衰微。寒花负约开犹懒，幽鸟忘机趁不飞。来往半生堪记处，西村灯火夜船归。",
    "author": "葛天民"
  },
  {
    "id": "5514944f-edc3-41ab-a01c-5a8d209a501d",
    "title": "小舟",
    "paragraphs": "万顷波中独钓身，短仓低屋旧丝纶。自怜清夜歌明月，谁共沧洲采白苹。",
    "author": "葛天民"
  },
  {
    "id": "5b158ec3-af70-4e87-afa2-d191188d3f0f",
    "title": "梅花",
    "paragraphs": "桃李粗疎合负荆，岁寒标格许谁并。花中有道须称最，天下无香可鬭清。倚竹向人如少诉，临流窥影更多情。何当唤取湘累起，伴我空山茹落英。",
    "author": "葛天民"
  },
  {
    "id": "a6988afa-7970-41e0-91ae-83ef20707e3d",
    "title": "孤山后舟中写望",
    "paragraphs": "水接遥空分外宽，孤山月出静中看。疑从弱水移圆峤，似共姮娥住广寒。秋雨秋风初过后，荷花荷叶半凋残。西村数点归鸦湿，老子新题墨未干。",
    "author": "葛天民"
  },
  {
    "id": "cc1a6a02-bf6d-4e33-8734-0bcdf5059d7f",
    "title": "酬画上人石湖春望",
    "paragraphs": "荡荡春风草木香，茫茫泽国水云长。鶑来占柳为歌院，蝶去寻花作醉乡。闲与物情聊品带，老于文字懒巡行。望中别有关情处，几度朝阳又夕阳。",
    "author": "葛天民"
  },
  {
    "id": "4aeab271-8558-4b03-8226-a7c6a4911a17",
    "title": "湖村晚兴",
    "paragraphs": "残霞伴孤鹜，远烧杂斜晖。秋向诗中出，人从画里归。柳塘双桨急，茅舍一灯微。小艇穿篱入，蒲蓬正拥扉。",
    "author": "葛天民"
  },
  {
    "id": "d30fbcb5-9152-46cc-b975-dcaac9275be1",
    "title": "雪后  其一",
    "paragraphs": "雪中多日静，湖上少人游。秃树花为市，断槎鸥当舟。一杯残腊酒，万古夕阳愁。富贵非吾愿，葛天云正浮。",
    "author": "葛天民"
  },
  {
    "id": "7ccda3c2-ae43-40de-8f6c-fbeeff96bb04",
    "title": "雪后  其二",
    "paragraphs": "冷蕊通幽信，孤山欠几遭。杯因寒更满，句到淡方高。雪滴晴簷雨，松翻夜壑涛。布衾虽似铁，犹念早趋朝。",
    "author": "葛天民"
  },
  {
    "id": "6c73e56f-7906-418d-9404-1707e0a248c1",
    "title": "腊雪",
    "paragraphs": "片片嘉平瑞，无声有耿光。来虽成顷刻，酿亦费商量。天阔花无頼，风休絮不狂。孤山林处士，魂在陇头香。",
    "author": "葛天民"
  },
  {
    "id": "d6c2dcc2-caff-47d7-b9d2-2b623a93543b",
    "title": "和子舒冷泉夜坐",
    "paragraphs": "亭空山尽入，人静夜初分。乔木阴遮月，清泉影浸云。不题波上叶，只采磵中芹。涧水令人忆，何当入郡闻。",
    "author": "葛天民"
  },
  {
    "id": "879d39ac-39cb-45f7-aa9c-3e3b9ba0e2a7",
    "title": "宿裴庵",
    "paragraphs": "一径松杉迥，成阴见日稀。山晴僧尽出，风暖燕交飞。结子花抛树，拦人犬护扉。闲看山月上，清坐更添衣。",
    "author": "葛天民"
  },
  {
    "id": "aed1a4b3-8533-415e-ad32-bd112e7c389e",
    "title": "答赵紫芝",
    "paragraphs": "九月离东嘉，长安了岁华。未登杨子渡，先访葛翁家。天作今朝雪，灯开昨夜花。一杯能强饮，不必问丹砂。",
    "author": "葛天民"
  },
  {
    "id": "10889d0e-392a-4c0b-89bc-bad5224f68b7",
    "title": "简赵紫芝",
    "paragraphs": "紫芝虽漫仕，五字已专城。清坐有仙骨，苦吟无宦情。囊因诗句重，分与酒杯轻。所好煎茶外，烧香过一生。",
    "author": "葛天民"
  },
  {
    "id": "f101e095-e70f-4097-b964-09056b0dda69",
    "title": "清明前四日泛湖",
    "paragraphs": "绕岸堆青嶂，游船满绿波。楼台临水近，杨柳占春多。老去谁同调，尊前且放歌。韶华能几日，随棹已新荷。",
    "author": "葛天民"
  },
  {
    "id": "07e8057a-b15b-49df-9089-f58f9bfd0ebd",
    "title": "送薛予舒船官",
    "paragraphs": "忆君江上去，船重载书多。学乃从吾好，闲应喜客过。薰风新绿树，明月旧沧波。自古关情处，相思入咏歌。",
    "author": "葛天民"
  },
  {
    "id": "b409feda-4fbb-46b3-8b54-eb1ca05627e9",
    "title": "访紫芝回与子舒集",
    "paragraphs": "君参唐句法，亲得浪仙衣。薄宦因吟苦，高风与世违。春寒留夜饮，月黑借灯归。共隠知何日，空山老蕨薇。",
    "author": "葛天民"
  },
  {
    "id": "917de5c3-43bf-4e24-8cef-9385eb010d08",
    "title": "即事用天竺韵",
    "paragraphs": "寒食少逢天气佳，十朝九日雨如麻。新巢唯有燕生子，小巷已无人卖花。",
    "author": "葛天民"
  },
  {
    "id": "1963e525-64c9-4621-8500-1e4711df71ea",
    "title": "夏日",
    "paragraphs": "晓荷承坠露，晚岫障斜阳。树下地常荫，水边风最凉。蝉移惊鹊近，鹭起得鱼忙。独坐观群动，闲消夏日长。",
    "author": "葛天民"
  },
  {
    "id": "b4e7b7f2-974f-43a9-909f-c6e02f9a3493",
    "title": "杂诗",
    "paragraphs": "下竺山前打一遭，丁宁门子看溪桥。恐惊绕磵梅花落，莫遣行人语笑高。",
    "author": "葛天民"
  },
  {
    "id": "371d9d45-e5c8-4a5d-a929-38b11f5a58bd",
    "title": "雨中",
    "paragraphs": "梅雨朝仍暮，莲塘夏似秋。水高侵树脚，屋漏滴人头。歇昼厨烟出，占晴础汗收。群山思会面，扶病一登楼。",
    "author": "葛天民"
  },
  {
    "id": "accf404a-79af-4f00-a053-ff7995e9f41f",
    "title": "元夕",
    "paragraphs": "元宵有月便无愁，已是新年第一筹。说与素娥从此去，只须依样做中秋。",
    "author": "葛天民"
  },
  {
    "id": "89388dec-a43c-4313-8943-8fffabf5dabd",
    "title": "送薛子舒  其一",
    "paragraphs": "南渡今何似，中流欲济船。虽凭人击楫，要若水行川。竹木如山积，桑田与海连。吴宫犹可问，白鸟暮推烟。",
    "author": "葛天民"
  },
  {
    "id": "8ba5f13c-273d-49e7-985a-97bd4de3b53f",
    "title": "送薛子舒  其二",
    "paragraphs": "海邑青龙镇，船官野鹤身。谁知贵公子，却是苦吟人。二陆多遗迹，三高属近邻。新篇因吊古，时寄葛天民。",
    "author": "葛天民"
  },
  {
    "id": "7d02bb6f-42e0-48a0-8bc2-c885f0fbfcc8",
    "title": "次紫芝韵",
    "paragraphs": "钦羨私居好，楼深夏必凉。小窗通远岫，古木蔽斜阳。露槛安花斛，尘编满竹床。如君清到骨，只合静焚香。",
    "author": "葛天民"
  },
  {
    "id": "4d3bb900-60ef-431c-89b4-4c066f1d523f",
    "title": "小亭",
    "paragraphs": "小亭终日对幽丛，兀坐无言似定中。苍藓静连湘竹紫，绿阴深映蜀葵红。猫来戏捉穿花蝶，雀下偷衔卷叶虫。斜照尚多高柳少，明年更欲种梧桐。",
    "author": "葛天民"
  },
  {
    "id": "e3a94b1f-47e8-492d-9f98-fb22ce7cd653",
    "title": "上巳呈严叟",
    "paragraphs": "时俗常谈已断霜，雨寒翻著絮衣裳。花枝照眼堂堂去，茗椀关心故故香。杨柳稍传鶑割据，茅茨敢望燕商量。旧游莫诵兰亭语，自觉中年易感伤。",
    "author": "葛天民"
  },
  {
    "id": "c4151781-07a7-425c-8abf-9974ee393390",
    "title": "荷叶浦中",
    "paragraphs": "急雨捎荷分外奇，珠玑狼籍锦纷披。下塘六月关心处，西塞扁舟入手时。却傍青芦深处宿，还思白石去年诗。平生浩荡烟波趣，月淡风微只自知。",
    "author": "葛天民"
  },
  {
    "id": "eacf3d81-d61f-4509-9979-6920f483e118",
    "title": "赠眇目道人说相",
    "paragraphs": "道人只具一只眼，觌面全提格外机。尘里神仙谁做得，归来试举问麻衣。",
    "author": "葛天民"
  },
  {
    "id": "77f7fe49-76f7-4f21-b547-c780f1b5ad2c",
    "title": "戊辰夏五过抱朴岩",
    "paragraphs": "北窗隠隠透南薰，老子全身是此君。冷入鱼腮池面雨，静连禽语树头云。苔因觅句行来破，石为观空坐得温。时事自多无耳听，长安虽近不曾闻。",
    "author": "葛天民"
  },
  {
    "id": "abd999e1-a95e-4197-aacf-e973daf27dc0",
    "title": "元夕西陵桥观月",
    "paragraphs": "年头半月雪漫漫，养就姮娥玉一团。老子今宵奇绝处，西陵桥上独凭栏。",
    "author": "葛天民"
  },
  {
    "id": "f702fff8-20ac-40cd-97a9-130de0b12a39",
    "title": "雨中郊外",
    "paragraphs": "暖气先回宿草根，青青行可借芳尊。未须著意催花柳，且为干坤补烧痕。",
    "author": "葛天民"
  },
  {
    "id": "8e76ec2f-8dea-49a5-816b-01a85ec88fa1",
    "title": "正月二日",
    "paragraphs": "小巷春阴独掩扉，峭寒著尽过冬衣。老来情绪无多子，禁得梅花似雪飞。",
    "author": "葛天民"
  },
  {
    "id": "f2573e16-ce79-47cc-a1c9-0364db21443a",
    "title": "正月二十七雨中过苏堤",
    "paragraphs": "一堤杨柳占春风，柳外群山细雨中。人苦未晴浑不到，只宜老眼看空蒙。",
    "author": "葛天民"
  },
  {
    "id": "b6f2196a-7106-42b7-9390-b16507e34c93",
    "title": "清明日访白石不值",
    "paragraphs": "花荠悬灯柳插簷，老怀那得似饧甜。画船已载先生去，燕子无人自入帘。",
    "author": "葛天民"
  },
  {
    "id": "f421690c-cd1a-46cc-8b11-095f5223af64",
    "title": "送刘僧善行",
    "paragraphs": "西望群山碧入吴，故人一笠片云俱。东风不断村村柳，展尽阳关送客图。",
    "author": "葛天民"
  },
  {
    "id": "8f2a6338-e143-417f-8aaa-3ba36a0816dc",
    "title": "湖堤晚步",
    "paragraphs": "照影怜寒水，关情奈夕阳。雪悭天欠冷，年近日添长。好句谁相寄，浮生各自忙。有身聊顿放，亡事可思量。",
    "author": "葛天民"
  },
  {
    "id": "e3bc873e-0569-40e8-a8ac-0d94ddb555a9",
    "title": "怀天竺磵梅",
    "paragraphs": "根在巖边结，枝从水际横。此花殊近道，凡木欠修行。密雪笼幽片，疎篁倚瘦茎。那时香不浅，忆我话无生。",
    "author": "葛天民"
  },
  {
    "id": "b01c9167-f314-490c-81bd-f8692536368a",
    "title": "柳下即事",
    "paragraphs": "老柳中间野岸滨，水清常照村边身。白鸥黄鸟相忘久，来往如今不避人。",
    "author": "葛天民"
  },
  {
    "id": "b9b56bc8-c272-4afc-a530-fe9f522ab64e",
    "title": "睡少",
    "paragraphs": "睡少秋难晓，吟多食愈贫。南柯无近阙，差尽梦中人。",
    "author": "葛天民"
  },
  {
    "id": "69e1cbcc-a6be-4dc2-a9b4-a202ed1c8c96",
    "title": "湖上新秋",
    "paragraphs": "十里荷风盖尽倾，城中忆杀水边清。催诗末用西湖雨，且送新凉入帝城。",
    "author": "葛天民"
  },
  {
    "id": "a624692f-4f00-4d79-b904-510a19b27b2b",
    "title": "六月一日同姜白石泛湖",
    "paragraphs": "六月西湖带雨山，小舟终日傍鸥闲。风烟如许关情甚，宾主相推下语难。几点送君归大雅，一凉今夜满长安。江湖远思知多少，归去风前各倚栏。",
    "author": "葛天民"
  },
  {
    "id": "515ead86-422d-47be-a7d6-c984a078cf97",
    "title": "正月十二日夜姚江",
    "paragraphs": "断岸春风峭，江空夜雨清。萧疎蓬上点，彷彿叶间声。今古双眸冷，干坤一棹轻。鬓从湖海白，谁识谢郎情。",
    "author": "葛天民"
  },
  {
    "id": "c9154bf7-33fe-495d-ab8e-75005aff34a1",
    "title": "雨中独酌",
    "paragraphs": "平生寡合虽竭斗，几曾自饮一杯酒。不因风月与湖山，更为松篁与花柳。今夕何夕风雨来，知侬渴肺生秋埃。麴生三缄忽自荐，请为风雨聊一开。老夫呼前呼未了，死生脱帽倾怀抱。风雨横斜入坐中，宾主淋漓俱醉倒。须臾风止雨亦休，主人送客凝双眸。葛天无怀不可状，但觉两耳风飕飕。匆匆便是中秋节，更与麴生潜地说。此夜宁容著杂宾，一尊只办浇明月。",
    "author": "葛天民"
  },
  {
    "id": "b459c0b6-8780-4223-8ded-431a54f7e0a2",
    "title": "水仙",
    "paragraphs": "玉涧金寒窈窕身，翩翩翠袖挽青春。水晶宫里成仙女，香醉山中得道人。朔雪几回埋不死，南洲一出浄无尘。朴翁老矣谁同调，相对无言意转亲。",
    "author": "葛天民"
  },
  {
    "id": "45570bb0-57cc-4185-a08f-6665fb6e9b00",
    "title": "丈亭馆",
    "paragraphs": "青山历历映江流，半是明州半越州。亭下寒潮亭上客，不知来往几时休。",
    "author": "葛天民"
  },
  {
    "id": "8bc73906-d9d8-4294-870b-880481d229e8",
    "title": "绝句",
    "paragraphs": "二十四友金谷宴，千三百里锦帆游。人间无此春风乐，乐极人间无此愁。",
    "author": "葛天民"
  },
  {
    "id": "e6344252-6520-4e13-89ee-b1ce1ae8b409",
    "title": "尝北梨",
    "paragraphs": "每到年头感物华，新尝梨到野人家。甘酸尚带中原味，肠断春风不见花。",
    "author": "葛天民"
  },
  {
    "id": "1ac556ff-2d5a-48d4-b653-b6e18ef1da1f",
    "title": "船子钧滩",
    "paragraphs": "泽国茫茫水接天，孰云无法与人传。见成风月难回避，尽在华亭一钓船。",
    "author": "葛天民"
  },
  {
    "id": "f0e38271-3ec2-479b-9f6c-00b5cd956b59",
    "title": "题南翔寺",
    "paragraphs": "南翔建自梁天监，白鹤不归江自转。深禅空忆祖师齐，昔有老堪今有远。我趁江鸥访远公，远公不有湖天晚。七岁驱凫有几房，三百苾蒭无半面。殿阁参差高入云，一堂可著千僧饭。古柏槎牙不记年，柯如屈铁色苍藓。古意偏关倦客怀，归舟有句无人遣。明日中流遇阿英，连宵细说南翔院。少待崇莲宝塔成，春风共看巢梁燕。我欲婆娑借数椽，子当力学如吾愿。一任江花恼杀人，閒边自数飞花片。",
    "author": "葛天民"
  },
  {
    "id": "86b30f6e-a29f-462b-9c3a-05b5a6df7a5d",
    "title": "和葛天民南翔寺韵",
    "paragraphs": "白鹤南翔何日返，香云不动春风转。屋为鳞次枕江安，江作蛇行到门远。的的明灯金殿寒，沉沉复道长廊晚。老翁矍铄皎须眉，爱客将迎笑盈面。自言天监拓基来，食指数千犹共饭。断碑壁下试摩挲，龟趺剥落生苔藓。茫茫往事比寒潮，苍烟落日愁难遣。遣中何处惬深深，玉甃新池开别院。二齐已去老堪殂，故垒空来巢旧燕。吾宗有弟知此怀，炊黍功名岂云愿。便呼阿买写新诗，研池涩拥清冰片。",
    "author": "释普洽"
  },
  {
    "id": "4e027bcd-c278-4c5c-b414-13e4477baf1b",
    "title": "绍熙辛亥岁迁居星洲述怀",
    "paragraphs": "别墅今为宅，芳洲古号星。一溪萦似带，羣岫列如屏。缭绕蟠龙势，回旋翥凤形。紫峰锺美瑞，秀丽炳神灵。峻岭通山去，寒潭对刹渟。高巖双杰出，斜谷独深扃。鸥鹭遵幽渚，牛羊散远汀。春花纷外野，秋月可中庭。筑室歌鸿雁，谋邻咏鹡鸰。来居犹未久，补弊不遑宁。爱竹留新笋，看松养茯苓。采山收美茹，钓水得鲜鲭。檠短亲诸子，窗明勘六经。桂香思璧水，槐影记枫庭。事业姑藏器，功名会发铏。岂无牙父志，当遇子期听。鵰鹗须逢运，骅骝岂恋坰。祇今时合待，拄笏谩名亭。",
    "author": "朱权"
  },
  {
    "id": "6563e5da-0d9f-42ad-86fc-42083aee123d",
    "title": "象耳山",
    "paragraphs": "昔闻神龙蟠九渊，今睹大象扶诸天。何年幻此一佛国，两耳不动山苍然。上乘菩萨踞其上，妙千手眼化大千。众生颠倒梦始觉，热病得汗诸魔跧。两客游山饮崖泉，拍手唤醒书台仙。一邱一壑傥如愿，同竟大悲香火缘。",
    "author": "袁倚"
  },
  {
    "id": "33b8f63a-e56e-414a-b9c6-0b260dd7e2e1",
    "title": "句",
    "paragraphs": "江头晓夜日月出，九顶三峨相吐吞。",
    "author": "袁倚"
  },
  {
    "id": "31c1a594-7f4f-4af9-9567-3c07fdb9d20c",
    "title": "十二峰 望霞",
    "paragraphs": "东皇君来流晓霞，莫看西北王母家。云华夫人王母女，肯为庙食留三巴。",
    "author": "阎伯敏"
  },
  {
    "id": "41f95588-103c-4781-a603-b1d2a0ecc6f2",
    "title": "十二峰 翠屏",
    "paragraphs": "秋山黄落春山青，不识仙家云锦屏。六铢天衣下拂石，香风馥郁朝真亭。",
    "author": "阎伯敏"
  },
  {
    "id": "88c9cc9e-56e9-488b-bdbf-a01b3b12d741",
    "title": "十二峰 朝云",
    "paragraphs": "山头行云自朝朝，阳台莫色联云霄。朝来莫去变云雨，送老行客无回桡。",
    "author": "阎伯敏"
  },
  {
    "id": "d693f163-e421-4298-ad47-fba062a2bd43",
    "title": "十二峰 松峦",
    "paragraphs": "舟船摇摇大巫前，松间丝萝望缠绵。屏风角转恰匝背，心在山头人倚船。",
    "author": "阎伯敏"
  },
  {
    "id": "022f2c22-fe1b-4b25-8bd0-31f01d44b7d9",
    "title": "十二峰 集仙",
    "paragraphs": "绿蓑鞋紧青行缠，束薪蕴火开山田。云间仰听仙佩响，蓬鬓拂掠烧畬烟。",
    "author": "阎伯敏"
  },
  {
    "id": "7f9b9384-2893-455d-bf0a-b6fa9e800558",
    "title": "十二峰 聚鹤",
    "paragraphs": "望夫石女春复秋，巴歌楚舞随遨游。夜深九皇清唳响，仙禽亦替离人愁。",
    "author": "阎伯敏"
  },
  {
    "id": "59d15640-d452-44ac-bfff-42e84471dc0d",
    "title": "十二峰 浄坛",
    "paragraphs": "山头枝枝竹扫坛，舟子竹枝歌上滩。炷香上庙掷杯珓，但乞如愿舟平安。",
    "author": "阎伯敏"
  },
  {
    "id": "0b21cf30-71db-4733-9c3a-19f580025db5",
    "title": "十二峰 上昇",
    "paragraphs": "黄麾白马功告成，云华夫人朝玉京。虞后夏后引音节，高低峡船摇艣声。",
    "author": "阎伯敏"
  },
  {
    "id": "45f80361-a890-4f1d-999f-8012069504f4",
    "title": "十二峰 起云",
    "paragraphs": "钗头嫋嫋山花枝，裙尾旧缬山麻衣。朝随云起采薪去，莫趁女伴穿云归。",
    "author": "阎伯敏"
  },
  {
    "id": "91771e1e-c8c3-4b97-8dce-61290313f327",
    "title": "十二峰 栖凤",
    "paragraphs": "山头凤鸣求其凰，山前家家背凤筐。竹花结实未忍食，刀耕火种五里香。",
    "author": "阎伯敏"
  },
  {
    "id": "9df3acc3-6e8e-4c29-92cf-eb28f0b47d16",
    "title": "十二峰 登龙",
    "paragraphs": "散而成章合为龙，回风混合游鸿蒙。舟人上下神女供，俗粧铅粉臙脂红。",
    "author": "阎伯敏"
  },
  {
    "id": "836a1eaf-6fb4-4ef3-88a9-db2d0e95ed97",
    "title": "十二峰 圣泉",
    "paragraphs": "云源一派瑶池分，洒落掉石随东奔。楚人但忧香溪水，溪边惟有昭君村。",
    "author": "阎伯敏"
  },
  {
    "id": "5e955f35-a461-48b8-8a55-592741bfb18d",
    "title": "送王木叔黄州教职",
    "paragraphs": "龙飞乙科郎，白面如琢玉。去作幕下士，年少二十六。壮心直如弦，不耐公事曲。宁知太守尊，箠吏惊羣目。太守岂不贤，去郡秉钧轴。铨曹有格法，那肯烦荐牍。依然旧官职，再傍天之麓。六考未作县，冷官到淮服。向来豪气举，斟酒能半斛。只今长说病，伏饮在胸腹。皇皇一世忧，隠隠两眉蹙。中年苦节省，未必不为福。我生更迂阔，立意要违俗。误使尘网缨，同君被缠束。两家各生子，丁壬合天禄。但得佳儿妇，两翁志愿足。岷山有旧约，相从结□□。明朝江上馆，持被共君宿。",
    "author": "戴溪"
  },
  {
    "id": "a3358d68-273e-4364-8c37-eb679bce8412",
    "title": "养蚕行",
    "paragraphs": "南村老婆头欲雪，晓傍墙阴采桑叶。我行其野偶见之，试问春蚕何日结。老婆敛手复低眉，未足四眠那知得。自从纸上扫青子，朝夕餧饲如婴儿。只今上筐十日许，食叶如风响如雨。夜深人静不敢眠，自遶牀头逐饥鼠。又闻野祟能相侵，典衣买纸烧蚕神。一家心在阴雨里，只恐叶溼缲难匀。明朝满簇收银茧，轧轧车声快如剪。小姑促汤娘剥纰，嬉嬉始觉双眉展。缲成白雪不敢闲，锦上织成双凤团。天寒尺寸不得著，尽与乃翁输县官。君不见长安女儿嫩如水，十指不动衣罗绮。我曹辛苦徒尔耳，依旧绩麻冬日里。",
    "author": "姚寅"
  },
  {
    "id": "4529a74c-eb74-45f1-9577-24918d005ae6",
    "title": "投戴岷隠分教",
    "paragraphs": "重席先生间世才，相逢青眼必须开。手遮红日汗如雨，不是雪中乘兴来。",
    "author": "姚寅"
  },
  {
    "id": "81ab87bf-2956-4635-88a8-83c04b8072d3",
    "title": "梅花",
    "paragraphs": "知己林和靖，论心何水曹。平生怀玉雪，独立占风骚。月落香方觉，天寒韵更高。冥搜吟未就，清梦满江皋。",
    "author": "王默"
  },
  {
    "id": "19f8029d-a6d3-4bd4-a799-0f6b97ad1b7f",
    "title": "春花歎",
    "paragraphs": "春花复春花，红红间白白。相看待明发，已不如昨日。雨露费濡染，秉芳几何时。姚魏殿春事，浓绿已盈枝。长安池馆多，新故如转烛。所以山中人，但种松与竹。",
    "author": "王默"
  },
  {
    "id": "909ffaaf-989a-4901-b84f-35bd5f8751ff",
    "title": "春雪",
    "paragraphs": "光映粧楼月，花承歌扇风。欲妬梅将柳，故落早春中。",
    "author": "陈洪"
  },
  {
    "id": "e041136b-981c-4bcc-b5af-ee875feae18a",
    "title": "椒溪滩",
    "paragraphs": "一梁中截两山连，雪布寒飞几窍穿。深凿却疑通禹穴，长流应不比潮泉。崆峒影里分三峡，太极图中会百川。神斧何年平石壁，新题许我得深镌。",
    "author": "李镗"
  },
  {
    "id": "3ad3f096-8414-497a-84bf-93170d03d40a",
    "title": "金紫巖",
    "paragraphs": "百尺云巖道院边，晓钟疎磬思悠然。荷间酌酒和清露，石上题诗染翠烟。半岭泉鸣通古涧，数家秋尽隔寒川。西风似欲吹人起，去逐骑鲸汗漫仙。",
    "author": "李鐊"
  },
  {
    "id": "f05adecc-c27e-46a1-8453-8c26990dcc90",
    "title": "挽蔡西山先生",
    "paragraphs": "天乎不可问，吾道是耶非。国论成贝锦，台评及布衣。干坤岂终否，泉壤再生辉。遗恨舂陵路，生存不见归。",
    "author": "吴雅"
  },
  {
    "id": "dbfaa638-5452-4022-b994-071cf7741336",
    "title": "小亭",
    "paragraphs": "幅巾清晓入西园，春动园林物物鲜。却想小亭才日出，海棠花发麝香眠。",
    "author": "任希夷"
  },
  {
    "id": "5de2b016-1090-4346-a5df-65657b6c4fa3",
    "title": "花",
    "paragraphs": "今年轻作东风客，愁紫愁红满故园。邂逅妖娆成一笑，待归端有几枝存。",
    "author": "任希夷"
  },
  {
    "id": "4f21ee5e-9e85-4265-8f71-8c78f806922e",
    "title": "牡丹",
    "paragraphs": "沉香亭北露华春，曾识霓裳第一人。千载不归罗袜梦，绿枝红艳只如新。",
    "author": "任希夷"
  },
  {
    "id": "5643f305-eec4-4933-88f6-96441df41fd1",
    "title": "海棠",
    "paragraphs": "海棠花上问春归，岂料春风雪满枝。应为红粧太妖艳，故施微粉著胭脂。",
    "author": "任希夷"
  },
  {
    "id": "71f79de9-fde2-4f4e-9603-8e3e4128ccd6",
    "title": "垂丝海棠",
    "paragraphs": "宛转风前不自持，妖娆微傅淡胭脂。花如剪䌽层层见，枝似轻丝袅袅垂。",
    "author": "任希夷"
  },
  {
    "id": "c9e9395f-23a1-451d-9d65-a2562aa4f5b5",
    "title": "海棠二首  其一",
    "paragraphs": "山碧花尤好，径长人自閒。锦围春照耀，红雨暮阑斑。",
    "author": "任希夷"
  },
  {
    "id": "e3e83bcb-e435-4809-a932-b555aaa14226",
    "title": "海棠二首  其二",
    "paragraphs": "红粧翠袖一番新，又向园林作好春。却笑华清夸睡足，只今罗袜久无尘。",
    "author": "任希夷"
  },
  {
    "id": "ab1a4639-480e-4e14-b264-942541c87c61",
    "title": "莲",
    "paragraphs": "五月荷池未见花，但擎馀盖碧参差。何人唤起凌波步，要见晨粧出晓霞。",
    "author": "任希夷"
  },
  {
    "id": "fa011e4b-9712-4c2c-9794-0a798090a9de",
    "title": "赏桂  其一",
    "paragraphs": "人间植物月中根，碧树分敷散宝熏。自是庄严等金粟，不将妖艳比红裙。",
    "author": "任希夷"
  },
  {
    "id": "c24a423b-55cd-40d8-b313-8172816a0dae",
    "title": "赏桂  其二",
    "paragraphs": "金英翠叶庇灵根，吹作清秋宝篆熏。四客对花飞玉斚，八眉和叶舞红裙。",
    "author": "任希夷"
  },
  {
    "id": "c3fb3390-c887-465d-96a2-0100d82ba3d2",
    "title": "竹  其一",
    "paragraphs": "数十琅玕足辟尘，何须千亩比封君。一从清士心相许，眼看浮花薄似云。",
    "author": "任希夷"
  },
  {
    "id": "08d6bcab-6ffc-494d-8fb7-c353297e5278",
    "title": "竹  其二",
    "paragraphs": "挺挺霜中节，沉沉日下阴。试裁苍玉管，吹作紫鸾音。",
    "author": "任希夷"
  },
  {
    "id": "1b282e57-99a4-4f4f-b351-f13e1f4064a0",
    "title": "荷花",
    "paragraphs": "无正文。",
    "author": "任希夷"
  },
  {
    "id": "c651a87d-6eb3-4a54-af13-6078fa5c160e",
    "title": "杨柳",
    "paragraphs": "嫋嫋吴兴柳满城，春光浓处白苹亭。来时金缕黄尤浅，看得枝枝叶叶青。",
    "author": "任希夷"
  },
  {
    "id": "c795bbe1-e387-4050-84c1-5fa4f6486e4b",
    "title": "乌衣巷",
    "paragraphs": "羊车暇日劳挥麈，玉树春风自满庭。欲问乌衣旧时事，静无秋燕有秋萤。",
    "author": "任希夷"
  },
  {
    "id": "dbf85c9e-4857-4129-9cd4-9548c42b5aa3",
    "title": "青溪  其一",
    "paragraphs": "蛾眉流落碧流中，走马来时事已空。此日不能留妲己，他年谁敢忆高公。",
    "author": "任希夷"
  },
  {
    "id": "71cc1e31-c57b-4be5-bb20-94fbe8bd7fae",
    "title": "青溪  其二",
    "paragraphs": "青溪不见丽华留，遗恨空馀故国羞。璧月只应明结绮，春风吹不上迷楼。",
    "author": "任希夷"
  },
  {
    "id": "44d57d26-88d4-4dcd-9998-14c1554e6689",
    "title": "青溪  其三",
    "paragraphs": "闭门忽忆东风面，步向青溪绕碧湾。淡白深红了无迹，绿杨烟外一锺山。",
    "author": "任希夷"
  },
  {
    "id": "1b2dc9c5-58b5-4f1c-b19c-6523f3596918",
    "title": "白鹭亭",
    "paragraphs": "江水悠悠淮水流，台城寂寂石城留。凄凉白鹭洲头月，曾照前朝玉树秋。",
    "author": "任希夷"
  },
  {
    "id": "ebd4680d-5d74-49b9-ad68-c055aa4bb775",
    "title": "白下亭",
    "paragraphs": "金銮殿下脱靴去，白下门东索酒尝。一自青山冥漠后，何人来道柳花香。",
    "author": "任希夷"
  },
  {
    "id": "12fcb238-0463-417b-87e9-978b594eee22",
    "title": "凤凰台",
    "paragraphs": "只为羊车恋靓粧，仓皇合殿烛无光。宫中不解嫁鹦鹉，台上安能来凤凰。",
    "author": "任希夷"
  },
  {
    "id": "8010df67-8c79-448e-b7d9-84d8137ee736",
    "title": "南朝故迹惟天禧凤凰台鹿苑寺郗氏窟为最久",
    "paragraphs": "有泉何取台仪凤，事佛空教后作蛇。狐穴蚁巢零落尽，却能留此梵王家。",
    "author": "任希夷"
  },
  {
    "id": "6eeaf1a1-b340-4603-af88-7a95a15dc3d0",
    "title": "行宫口号二首  其一",
    "paragraphs": "绛阙前头天阙横，春烟收尽两峰青。中流淮水成河汉，旁列锺山作御屏。",
    "author": "任希夷"
  },
  {
    "id": "ba588a52-182b-4b70-a675-5c6601cf78c7",
    "title": "行宫口号二首  其二",
    "paragraphs": "新青染徧金堤柳，废绿羞开玉树花。今代离宫呈气象，六朝荒址满桑麻。",
    "author": "任希夷"
  },
  {
    "id": "f6e7ebc8-fd4e-4ee5-b8da-3cf40cbb527d",
    "title": "石头城",
    "paragraphs": "石城只解著王苏，漫说夷吾计亦疏。尽使西风能举扇，可堪重见伯仁书。",
    "author": "任希夷"
  },
  {
    "id": "e51c03bf-a917-4214-a468-6c6386182099",
    "title": "城东怀古",
    "paragraphs": "谢安游处犹留墅，李白吟边亦有亭。两地东山春寂寂，至今白下柳青青。",
    "author": "任希夷"
  },
  {
    "id": "bac0f1dc-7548-4303-879f-bbb775594ece",
    "title": "锺山",
    "paragraphs": "城如虎踞来擒虎，山号盘龙属卧龙。天险不能回运去，地灵元自要人雄。",
    "author": "任希夷"
  },
  {
    "id": "4c80767e-b76f-4dd9-9ec1-1b979ca3469f",
    "title": "同刘武子孙季和游锺山和刘武子韵",
    "paragraphs": "有客新从蜀道还，共招北隠步松间。何人写出秋风句，付与淮南大小山。",
    "author": "任希夷"
  },
  {
    "id": "b3a1ea18-21d4-4a7a-8fb4-5806c3f26235",
    "title": "台城",
    "paragraphs": "隋家耕垄徧陈宫，留得锺山蒋郡东。只怕东南分王气，那知零落锦帆风。",
    "author": "任希夷"
  },
  {
    "id": "60c2ae02-f3cd-4e26-9ed9-aaf5e4f39acb",
    "title": "题谢氏山居",
    "paragraphs": "风流谁自谢家安，不爱苍生只爱闲。今日云孙仍不恶，一间茅屋尚东山。",
    "author": "任希夷"
  },
  {
    "id": "60f6f6f8-31bf-4222-87a2-bf74a00508c7",
    "title": "锺山春游  其一",
    "paragraphs": "青楼醽醁客中圣，碧苑秋千人半仙。春满江南佳丽地，绿杨芳草思娟娟。",
    "author": "任希夷"
  },
  {
    "id": "be0af4f9-980b-4dd0-882f-bff55ddf94e7",
    "title": "锺山春游  其二",
    "paragraphs": "柳边淮水一般绿，花底锺山分外青。闲趁游丝不知远，夕阳才过已疏星。",
    "author": "任希夷"
  },
  {
    "id": "5f0f0372-973a-483a-8ebe-d6d2a3acb548",
    "title": "请御明堂斋殿",
    "paragraphs": "肇举明禋预戒期，请临斋殿御帘帷。廊头万旅皆花帽，殿下千官尽绛衣。玉辂时严三岁礼，庆霄遥望五云飞。小臣头白供笾豆，亲见虞廷览德辉。",
    "author": "任希夷"
  },
  {
    "id": "232d0ced-d32d-45f4-adc3-342258517d2f",
    "title": "元日班贺",
    "paragraphs": "百华照晓岁更初，黼座当中列辟趋。舞蹈三回严赞唱，虔恭百拜听传呼。麾旗簇仗朝仪肃，韎韐班庭远意孚。元会五逢叨侍从，欲陈嘉颂愧才粗。",
    "author": "任希夷"
  },
  {
    "id": "4052006e-6a33-48c2-a213-8468b52d3626",
    "title": "上寿大宴二首  其一",
    "paragraphs": "昔年玉瑞下层霄，今日瑶池预祝尧。负扆当阳天子坐，称觞颛面宰臣朝。九重陛下听鸣跸，万岁山前看舞韶。持橐五人沾镐饮，独怜蒲柳望秋凋。",
    "author": "任希夷"
  },
  {
    "id": "16e4a59a-08ae-4b4a-afcf-49a0eac59eda",
    "title": "上寿大宴二首  其二",
    "paragraphs": "霜晴宝殿转春风，潋灩金卮酒色浓。百戏丛中呈雾豹，万花深处仰云龙。笙簧对御呈三弄，鼓吹成行叠几重。衰落谬令陪翰苑，小臣何以寓形容。",
    "author": "任希夷"
  },
  {
    "id": "b1ed68e6-6a30-4d98-8f19-22d6b0908a69",
    "title": "赴御宴",
    "paragraphs": "新元六日三陪宴，黼扆前头御榻横。紫袖旁阑宣乐节，金貂当殿赐杯行。四夷来致三呼祝，万舞驩同九奏声。谬忝词臣无补报，丰年惟愿稼如京。",
    "author": "任希夷"
  },
  {
    "id": "13729141-9eab-4091-aa16-c79616b2b140",
    "title": "左史待班二首  其一",
    "paragraphs": "虎旅分行铁作檛，殿前拜舞一声譁。辅臣对罢无公事，日照金铺扇影斜。",
    "author": "任希夷"
  },
  {
    "id": "404b0c30-9e68-4198-a185-eef073fb6563",
    "title": "左史待班二首  其二",
    "paragraphs": "阊阖新开露气清，举鞭联骑入承明。丝絇同傍瑶墀立，广殿前瞻御榻横。",
    "author": "任希夷"
  },
  {
    "id": "14eba2fe-34c0-43f7-914a-42ad09f785b4",
    "title": "德寿宫即事六首  其一",
    "paragraphs": "金爵觚稜晓色开，三朝喜气一时囘。圣人先御红鸾扇，天子龙舆万骑来。",
    "author": "任希夷"
  },
  {
    "id": "6a65ebf6-2c3b-47e8-bb2b-387b0afba18f",
    "title": "德寿宫即事六首  其二",
    "paragraphs": "霜晓君王出问安，宝香随辇护朝寒。五云深处三宫宴，九奏声中二圣懽。",
    "author": "任希夷"
  },
  {
    "id": "35979c7e-f389-4a01-941b-c147fdadd78d",
    "title": "德寿宫即事六首  其三",
    "paragraphs": "宴归还驾七香车，一夕天开六出花。瑞色先凝紫宸殿，春光重到玉皇家。",
    "author": "任希夷"
  },
  {
    "id": "ef852db4-bca3-40fc-b720-9ba11fce8014",
    "title": "德寿宫即事六首  其四",
    "paragraphs": "慈福脩龄八十春，微阳才动宝书新。天家庆事古无有，奕叶重光似显仁。",
    "author": "任希夷"
  },
  {
    "id": "a123d768-f7e5-47e1-b716-31c5fc3ccc49",
    "title": "德寿宫即事六首  其五",
    "paragraphs": "万年觞举庆重华，百辟需云始拜嘉。寿宴开时先雪宴，天花舞罢带宫花。",
    "author": "任希夷"
  },
  {
    "id": "c05f183f-11bd-4c97-9780-43248c2d5502",
    "title": "德寿宫即事六首  其六",
    "paragraphs": "直前论奏极精神，柱下霜髯侍从臣。归美意中规谏切，华封人是颍封人。",
    "author": "任希夷"
  },
  {
    "id": "1ffc7d04-bdc9-47cf-9004-31b732241848",
    "title": "宿直",
    "paragraphs": "金门攒点鼓初停，禁柝犹传第四声。不省人閒一回夜，如何天上两般更。书生持被苦无寐，圣主求衣率未明。惭媿论思真忝窃，何时边徼尽销兵。",
    "author": "任希夷"
  },
  {
    "id": "85584196-453a-45f6-b99e-e69ceebefb03",
    "title": "赋梅下小池",
    "paragraphs": "眼见梅花照玉堂，只今浓绿覆宫墙。樛枝偃盖云千叠，下荫清池玉一方。",
    "author": "任希夷"
  },
  {
    "id": "ffdacb3a-86d3-4b5e-8c68-1d1c819d1b0f",
    "title": "郊祀庆成三首  其一",
    "paragraphs": "紫坛熙事乐高张，天胙皇家福简穰。六奏声中来象物，万灯明处望龙章。星珠月璧清宵丽，风马云车碧落翔。屡有诏书崇简约，只将诚意动苍苍。",
    "author": "任希夷"
  },
  {
    "id": "21d6bade-e93b-4f62-9864-70bebe827802",
    "title": "郊祀庆成三首  其二",
    "paragraphs": "温温和气袭龙斿，薄晚轻云忽便收。穆若清躬陞午陛，烂然华月满圆丘。烛光不动风前影，星彩交辉冕上旒。拜贶益恭形圣语，卜年增永禄增遒。",
    "author": "任希夷"
  },
  {
    "id": "e6605552-f17e-443b-8b26-1fb340fedd51",
    "title": "郊祀庆成三首  其三",
    "paragraphs": "广乐锵鸣列炬燃，礼成犹想吉初蠲。鸳班夜贺天颜喜，宝仗朝囘物采鲜。万姓竦瞻双凤阙，一封飞下九重天。干坤清晏欢声满，今次郊禋尽胜前。",
    "author": "任希夷"
  },
  {
    "id": "eeab55d5-2dbc-424d-a3cc-2380ae7b3076",
    "title": "郊坛斋宫七首  其一",
    "paragraphs": "郊禋从昔重升中，八陛崇尊典礼隆。圣主寅恭先事举，云阳新筑望祠宫。",
    "author": "任希夷"
  },
  {
    "id": "ba4d5aef-b342-4700-a7f0-cfa8ee0f70f8",
    "title": "郊坛斋宫七首  其二",
    "paragraphs": "上林日射苍龙阙，九陌风清野马尘。恰似楼台临渭水，未饶桃李满天津。",
    "author": "任希夷"
  },
  {
    "id": "9d687f2f-d4b0-444f-85be-34b7883da011",
    "title": "郊坛斋宫七首  其三",
    "paragraphs": "玉津宏建中兴初，禁籞风光胜两都。惭愧逢辰瞻蠖濩，却思归老卧廜㢝。",
    "author": "任希夷"
  },
  {
    "id": "ba95ad47-6d38-4987-b22c-3a7831aeb851",
    "title": "郊坛斋宫七首  其四",
    "paragraphs": "荣路辉辉日月依，云霄奕奕孔鸾飞。辅臣对罢升金殿，日日丝絇侍衮衣。",
    "author": "任希夷"
  },
  {
    "id": "96e9ca5c-111b-4b5b-a988-6d4743b11f35",
    "title": "郊坛斋宫七首  其五",
    "paragraphs": "当日金阶白玉堂，不知春事到垂杨。休惊冉冉花飞片，正爱青青麦耀芒。",
    "author": "任希夷"
  },
  {
    "id": "72bf8053-130d-4dd6-8bbb-0d0a43ad03d1",
    "title": "郊坛斋宫七首  其六",
    "paragraphs": "帝籍傍连茧馆桑，禁林乔木昼阴凉。却从射殿临江阁，中有通衢夹苑墙。",
    "author": "任希夷"
  },
  {
    "id": "874d1339-1e45-4d39-b5c8-d754a2c4e8b2",
    "title": "郊坛斋宫七首  其七",
    "paragraphs": "汉苑空传承露盘，不闻临幸又春残。吾君恭俭前无比，只向郊祠响玉銮。",
    "author": "任希夷"
  },
  {
    "id": "4f864c13-0f56-4f6d-bf36-3bba5c621d3c",
    "title": "明堂庆成五首  其一",
    "paragraphs": "国重明禋预戒期，九筵宏敞肃宗祈。阶前万旅皆花帽，庭下千官尽绛衣。三日斋心严殿宿，一声清跸响帘帏。圣躬靡恃皇天眷，夙夜寅恭但畏威。",
    "author": "任希夷"
  },
  {
    "id": "eda6412b-14ce-47b2-bc22-bdceba7c2fb4",
    "title": "明堂庆成五首  其二",
    "paragraphs": "芝房羽驾备通宵，昧爽天兴辇路遥。原庙出游卑汉祀，太清先献踵唐朝。冕旒穆穆陞前殿，钟石锵锵达九霄。谬忝侍臣分奏告，嘉觞肃荐徧宗祧。",
    "author": "任希夷"
  },
  {
    "id": "c7201123-d001-42af-be24-9916461010e0",
    "title": "明堂庆成五首  其三",
    "paragraphs": "合宫三岁缛仪收，太室先期肇自周。玉瓒黄流躬祼鬯，大圭玄冕荐嘉羞。灵台毕举三千礼，銮路安行十二斿。导从却归斋殿去，诘朝牡璧对天休。",
    "author": "任希夷"
  },
  {
    "id": "8d988d5d-ebba-4eb1-8f57-ff965ccd56b1",
    "title": "明堂庆成五首  其四",
    "paragraphs": "仲辛肆事展明堂，磬管锵鸣更令芳。苍璧肃陈勤圣主，二觞嘉荐属储皇。云车天上纷纷下，月鑑庭中穆穆光。八举亲祠俱响答，吾皇诚意感穹苍。",
    "author": "任希夷"
  },
  {
    "id": "83a35dff-c9e8-4210-8875-f0f10715d20c",
    "title": "明堂庆成五首  其五",
    "paragraphs": "紫宸朝罢御端门，天宇澄清景气温。丹凤楼中黄繖立，金鸡竿上䌽旗翻。万人耸听风雷号，四海均霑雨露恩。须信卑宫勤肆祀，君王本意在元元。",
    "author": "任希夷"
  },
  {
    "id": "a335d21c-81f2-457a-af05-51e104867938",
    "title": "扈从朝献四首  其一",
    "paragraphs": "齐宿连宵凤掖西，才交五鼓著朝衣。明当接盏天兴殿，免从金舆入殿帏。",
    "author": "任希夷"
  },
  {
    "id": "a220a148-e77f-4d26-9545-4202d77dc9de",
    "title": "扈从朝献四首  其二",
    "paragraphs": "夕郎同列升金殿，分立虚皇宝座前。天子参神来缛位，侍臣夹跪御炉边。",
    "author": "任希夷"
  },
  {
    "id": "b85ce1cc-4e3c-40c7-aee8-b6dc5f9fba7c",
    "title": "扈从朝献四首  其三",
    "paragraphs": "扈从齐宫每赐茶，玉瓯常瀹建溪芽。今朝值雨传宣免，只向阶前侍翠华。",
    "author": "任希夷"
  },
  {
    "id": "d3a94ebf-cf08-4ff0-8703-eb3f319e6271",
    "title": "扈从朝献四首  其四",
    "paragraphs": "礼官前导赭黄袍，陟降灵宫九陛高。二十七筵俱再拜，精虔不惮圣躬劳。",
    "author": "任希夷"
  },
  {
    "id": "9a18ed0b-75d8-4fed-a5fe-1797a28c938b",
    "title": "接盏天兴殿",
    "paragraphs": "遥望黄袍赭色鲜，微臣先已立钧天。褥旁跪接金杯酒，衣上浓熏宝篆烟。阊阖才囘红曲盖，琐扉亟骤锦鞍鞯。今晨特为君王霁，羽仗方停又沛然。",
    "author": "任希夷"
  },
  {
    "id": "190773cc-3a2b-45ea-8b8f-0a27961c9be0",
    "title": "后省紫薇花",
    "paragraphs": "清晓开轩俯凤池，小山经雨石增辉。琉璃叶底珊瑚榦，立出池边是紫薇。",
    "author": "任希夷"
  },
  {
    "id": "5fcbfe7d-634c-40fd-a17c-3e24332241da",
    "title": "检院即事",
    "paragraphs": "禁路风清飞蚤鸦，官卑难望紫宸衙。了无公事钩帘坐，一本冬青落细花。",
    "author": "任希夷"
  },
  {
    "id": "f55fb332-838a-4d1e-83e5-a5286c2c8e62",
    "title": "摄鼓院",
    "paragraphs": "分曹正在壁门东，兼假犹惭两院通。谏鼓无声谁讼枉，匦函有疏为平戎。柳分御路晓烟碧，花遶宫墙初日红。退食心閒了无补，西风吹影鬓如蓬。",
    "author": "任希夷"
  },
  {
    "id": "360fd246-dab4-4154-bb58-77a1ae71c083",
    "title": "礼闱奏号毕呈天官侍郎",
    "paragraphs": "奉诏程文阅四旬，纷来万卷日横陈。怜渠灯火勤三岁，恼我帘帷度一春。胜日鶑花辜乐事，它年桃李识何人。遥知吏部寻春徧，红紫芳菲得句新。",
    "author": "任希夷"
  },
  {
    "id": "7a644580-fae6-48f4-9203-dc6f95cb3c17",
    "title": "太乙宫迎驾",
    "paragraphs": "侵夕犹烦雨洒尘，銮舆才御霁光分。龙颜喜动双黄繖，花帽装成五采云。清跸一声天下喜，箫韶九奏世閒闻。侍臣扈从沾天宴，亲举尧觞更一欣。",
    "author": "任希夷"
  },
  {
    "id": "e701b6c7-9a1b-436c-bdfc-64a04bbf3169",
    "title": "聚景园宴集",
    "paragraphs": "晚排阊阖披云雾，身蹑仙脩游禁宇。始知天上自清凉，不信人閒有炎暑。庭前青松笙竽声，望处红蕖锦绣云。月卿领客意缱绻，冰盘照坐光缤纷。薰堂尽却蒲葵扇，瑶阶细展桃枝簟。加笾新采波上菱，如珠更剥盘中芡。老罢惭无翰墨功，臭味喜入芝兰丛。二妙不偕阿凤至，四老但许商山同。明当入直须随仗，夕阳未下催归桨。重城街鼓已冬冬，举头桂魄层霄上。",
    "author": "任希夷"
  },
  {
    "id": "1cacf8e6-4895-4ce1-a97e-439f5ba639f4",
    "title": "宴玉津园江楼七首  其一",
    "paragraphs": "风静潮痕减，江空夕照多。星星波上艇，隠隠岸边莎。",
    "author": "任希夷"
  },
  {
    "id": "3d5d6bee-9b68-4f0c-899e-4051138c7bba",
    "title": "宴玉津园江楼七首  其二",
    "paragraphs": "风光连北阙，景物傍西湖。禁籞涛江上，兹楼天下无。",
    "author": "任希夷"
  },
  {
    "id": "0643a212-1ff8-4a87-9ca7-0e4041c18eb8",
    "title": "宴玉津园江楼七首  其三",
    "paragraphs": "虚斋留御榻，小径近层崖。再拜观奎画，浑疑侍玉阶。",
    "author": "任希夷"
  },
  {
    "id": "643fc27f-8c62-4389-bd25-6cc80c422de5",
    "title": "宴玉津园江楼七首  其四",
    "paragraphs": "参天宫柏翠，布地禁花红。台沼如文囿，规摹有汴风。",
    "author": "任希夷"
  },
  {
    "id": "586a31e8-f0ab-45c5-8dad-fedd316d6983",
    "title": "宴玉津园江楼七首  其五",
    "paragraphs": "浙江天阙下，波恶祖龙知。在汉如西渭，于周比右伊。",
    "author": "任希夷"
  },
  {
    "id": "6b5869f3-6dd0-4072-af8f-8f7a1eae1bdd",
    "title": "宴玉津园江楼七首  其六",
    "paragraphs": "翼翼瞻斋殿，深严步苑廊。三人俱汉杰，一老玷周行。",
    "author": "任希夷"
  },
  {
    "id": "dba837f3-c483-4a29-9b54-4f41188b756a",
    "title": "宴玉津园江楼七首  其七",
    "paragraphs": "柳花驰道雪，樱子上林红。留得青春住，从教白发翁。",
    "author": "任希夷"
  },
  {
    "id": "18eb3e45-3518-451b-9f64-5bf790535441",
    "title": "游水乐洞诗",
    "paragraphs": "万舞列帝所，九韶奏虞庭。羣公日拱北，星斗光荧荧。兹辰适休沐，联骑来郊坰。爱此一泓玉，中有太古声。细响叶宫祉，大音希咸茎。自然天籁鸣，独许幽耳听。镇以潜虬灵，卫以石兽狞。佳哉乐兹游，驩言举彼觥。谁欤昔经始，今已归明廷。巨丽所未覩，幻眇真难名。健笔哦五字，当代推善鸣。清幽极模写，细读令人醒。",
    "author": "任希夷"
  },
  {
    "id": "28942555-015e-46c6-aa11-c07142c8e39b",
    "title": "赠卜者丁生",
    "paragraphs": "谁识辽东丁令威，眼看世事熟兴衰。百年判我天休问，一笑相逢酒共持。",
    "author": "任希夷"
  },
  {
    "id": "6bb3f5b6-b13a-4923-81f2-e2de9740c346",
    "title": "植芙蓉有怀",
    "paragraphs": "为爱秋花霜后红，故栽千树待西风。却思少日拊头语，泪落花前鬓影髼。",
    "author": "任希夷"
  },
  {
    "id": "5ca2f7af-438d-4dda-94fd-ed5e50fa033e",
    "title": "读壬子以前诗",
    "paragraphs": "一览欲销忧，万感纷如昨。兰萱新去丛，棠□无留萼。哀哉谁与言，泪雨九河落。",
    "author": "任希夷"
  },
  {
    "id": "20f68ca2-cbfa-42c0-ac58-bcafabe31588",
    "title": "谢和崇阳旧诗",
    "paragraphs": "若效飞凫客，多惭击剑仙。闲吟五字句，近得故人编。方愧雷门鼓，俄挥草圣烟。侍郎诗思敏，百斛似泉渊。",
    "author": "任希夷"
  },
  {
    "id": "625da1c3-f6b0-4231-b096-a1caf1b78651",
    "title": "游陶仙观林公辨诗  其一",
    "paragraphs": "偶来殊恨酒尊空，只有青山对秃翁。细把故人诗卷读，却疑谈笑在闽中。",
    "author": "任希夷"
  },
  {
    "id": "e2bfac33-f0a8-4eb5-92ee-2f04675efc18",
    "title": "游陶仙观林公辨诗  其二",
    "paragraphs": "木落风高八月天，山荒屋老意萧然。道人香火但灰冷，何处如今更有仙。",
    "author": "任希夷"
  },
  {
    "id": "15b56ac3-83ae-401c-8e65-0dd01a96a090",
    "title": "毛诗",
    "paragraphs": "三百诗删麟笔前，周家积累瓞绵绵。须知正始基王化，只在关雎第一篇。",
    "author": "任希夷"
  },
  {
    "id": "19a2de0a-15a3-4e12-9e00-44b07f7a5c6b",
    "title": "观连江林宰诗卷有怀赵紫芝",
    "paragraphs": "小小吟哦不足云，更怜蛙蚓漫纷纷。紫芝一去斋房后，谁忆青山空白云。",
    "author": "任希夷"
  },
  {
    "id": "b8c6a76b-5b70-46fc-812c-0e0c8ba7fc3a",
    "title": "与毛茶干赵司法游东湖四首  其一",
    "paragraphs": "野迥尘襟豁，湖平望眼宽。山蹊新雪润，木叶半霜干。岁晚成三友，清游集四难。乐哉忘尔汝，臭味本芝兰。",
    "author": "任希夷"
  },
  {
    "id": "34dc5328-4fc4-43ed-863a-cd5ed71aa695",
    "title": "与毛茶干赵司法游东湖四首  其二",
    "paragraphs": "湖晓冰澌结，江寒烟霭收。喜陪谢公屐，疑共李膺舟。醉袖翩翩举，词源衮衮流。兴酣思夜猎，不用设罝罘。",
    "author": "任希夷"
  },
  {
    "id": "92009037-3292-4160-bf69-c76ec73a45de",
    "title": "与毛茶干赵司法游东湖四首  其三",
    "paragraphs": "才隽真龙种，官闲似马曹。班扬趋后胜，李杜漫残膏。阿阁宜巢凤，词林合跨鼇。未应久留滞，湖海只诗豪。",
    "author": "任希夷"
  },
  {
    "id": "2058fa21-f0c8-4466-b07b-703733bdaf8b",
    "title": "与毛茶干赵司法游东湖四首  其四",
    "paragraphs": "颖出三十客，今趋万里程。才高官未称，词与笔俱精。珠玉忘形秽，江山共眼明。莫嫌巴蜀远，扬马各文鸣。",
    "author": "任希夷"
  },
  {
    "id": "979d3dfc-012e-42a6-a115-848b9516c434",
    "title": "中澣西湖之集斯远有诗辄奉同游一笑",
    "paragraphs": "志士不厌朝市喧，幽人终爱山林静。一生遑遑为斗食，匪石有怀徒烱烱。今朝结客来西湖，翛然会心尘虑屏。珠宫贝阙同天游，阆风玄圃非人境。留连山色即传觞，眷恋柳阴还系艇。诸公湖海气不除，万里昂昂羽毛整。岂但笑语同娱嬉，正须乐石相箴警。东坡仙去今几时，寥落风烟谁与领。浪言夏日如许长，乐哉未央等俄顷。不堪归骑催入关，清梦犹应在云岭。",
    "author": "任希夷"
  },
  {
    "id": "a8952501-8e01-4b1c-9d2c-07c321b70c83",
    "title": "湖口县斋即事",
    "paragraphs": "门直九江水，人闲五柳家。晓看沙上雾，暮对淮南霞。几席堕山影，轩窗临浪花。悠悠寄食客，坐愁霜鬓华。",
    "author": "任希夷"
  },
  {
    "id": "28831eb9-a46a-499e-a772-015555acef17",
    "title": "仲一弟梅花一绝并简丘玉父",
    "paragraphs": "粲粲霜林白玉围，谁将红糁乱青枝。天怜粉面太孤绝，故遣施朱出一奇。",
    "author": "任希夷"
  },
  {
    "id": "f3d77db9-0d84-4789-bcc5-f5c4c4e1bfe5",
    "title": "绿萼梅二首  其一",
    "paragraphs": "绿趺黄蕊衬瑶华，霜雪林中自一家。最好月寒迷粉素，翠钿依约独横斜。",
    "author": "任希夷"
  },
  {
    "id": "9f247cbb-e45c-470c-84b9-5b81c843ab27",
    "title": "绿萼梅二首  其二",
    "paragraphs": "萼绿华堂艮岳东，梅花万数绕离宫。宣和旧事无人记，粉面含凄向朔风。",
    "author": "任希夷"
  },
  {
    "id": "7d70f5e3-8e86-47ca-ac76-a0ff23a52cb3",
    "title": "题蓝道人画梅诗轴  其一",
    "paragraphs": "湖海知君岁月多，欲寻笙鹤问烟萝。相逢一笑江南陌，听彻丝桐听踏歌。",
    "author": "任希夷"
  },
  {
    "id": "3b194ff5-68e4-4d8e-a742-b9d2ab443c99",
    "title": "题蓝道人画梅诗轴  其二",
    "paragraphs": "我家樵水东边住，手种寒梢一万栽。客路十年清梦断，谁将疏影巷中来。",
    "author": "任希夷"
  },
  {
    "id": "29c3dc83-ba8c-4de1-ac51-d2ff57de8772",
    "title": "人间",
    "paragraphs": "人间无处著东风，万紫千红扫地空。寂寞园林晴日永，柳花零落绿荫中。",
    "author": "任希夷"
  },
  {
    "id": "84582b90-a408-42cc-8b7a-505879bb3e88",
    "title": "重五日出都门诗",
    "paragraphs": "客路逢重五，吾年已半百。颜羞䌽缕红，鬓与香蒲白。功名来何时，岁月等虚掷。常于沐芳辰，每念怀沙客。今年拜天恩，列邸缀朝蹟。趋班犹须时，俶载且行役。徊徨金闺辞，咫尺青门隔。短棹泛涛江，清觞懽祖席。后期邈岁年，宾言在朝夕。将扶鹤发来，须徐幸毋迫。",
    "author": "任希夷"
  },
  {
    "id": "73b2f242-08ad-401e-a991-bacf8eaa97df",
    "title": "重五出都门后一日效乐府作",
    "paragraphs": "沧江丽晴晖，扬铃出王畿。双阙望中远，片帆波上飞。殷雷车马隔，遏云歌吹希。归东水浩浩，拱北心依依。难云周行寘，犹恨天颜违。年华易婉晚，何日当旋归。",
    "author": "任希夷"
  },
  {
    "id": "d867eca2-e84e-45ba-b825-04a1624d37f5",
    "title": "盘沙行",
    "paragraphs": "钱塘江狭沙成路，潮水来时人欲渡。沙随浪没未容知，人恐潮回且争去。仓皇竞同蜂螘奔，只尺直恐蛟鼍怒。狂风一作浪如屋，可怜有时迫昏暮。长江渺渺前无航，平沙茫茫绝归处。几人到此不复反，海水西来更东注。君不见祖龙英雄吞九州，临此江波尚怀惧。济川舟楫果何人，莫说稻穰与芒履。庞公今为鹿门行，将归更作盘沙赋。我衰绝望钓连鼇，三复君诗返予步。",
    "author": "任希夷"
  },
  {
    "id": "48e38e53-13d4-40cc-99b3-992952de211c",
    "title": "野花",
    "paragraphs": "野径风来阵阵香，名花未省植何方。却思一卉何能尔，应是春原集众芳。",
    "author": "任希夷"
  },
  {
    "id": "f005fd8a-d8d7-4174-a480-0327f012c9fb",
    "title": "宝锺院",
    "paragraphs": "九江渊轮彭蠡东，江濆上下悬石锺。洪炉大冶见奇怪，千仞硉矹云涛冲。旁罗簨虡万石从，侧立跂行势飞动。螭蟠蛇结增层崖，神剜鬼划森幽洞。有如万钧陈未央，猛兽怒翅将腾骧。岂同九耳丰山上，欲鸣犹待天雨霜。南音函胡北清越，未许人人尽幽绝。小声镗鞳大噌𠴈，留与坡仙汎明月。长风巨浪相吐吞，金镛自奏天然声。非雷非霆中清浊，龙渊蛟窟惊铿鍧。献子歌锺景无射，千载寥寥声寂寂。此石长留天地间，海若冯夷能拊击。",
    "author": "任希夷"
  },
  {
    "id": "a7e25778-809f-4a3a-8cc1-6abffb131139",
    "title": "遗安堂",
    "paragraphs": "苴茅动龚胜，屠昼恐王蠋。二君夭天年，千载歎莫赎。今代史伯存，危行光往躅。繄昔开禧年，狂童叛吾蜀。非招讵肯往，全身不受辱。平林萃羣鸮，高飞独黄鹄。屹如中流柱，烱若崑山玉。元气頼以存，馀风厉颓俗。平生慕庞公，以安贻嗣续。岂为万锺加，居然一丘足。晚山云自归，春风草还绿。代谢纷吾前，灵台独无欲。一从身落南，先庐蜀江曲。中间乱离瘼，几人惠文触。烂额皆论功，考槃终不告。临风一长谣，白驹在空谷。",
    "author": "任希夷"
  },
  {
    "id": "2a9d64bc-2c30-4a06-9f82-740dc310b3ee",
    "title": "付二郎",
    "paragraphs": "望前一日正芳春，我祖当年庆诞辰。奕叶有孙同此日，吾门他日宠光新。",
    "author": "任希夷"
  },
  {
    "id": "5f41953e-8a13-45f1-aad4-8615dc5f817c",
    "title": "闻橹声",
    "paragraphs": "屡督篙师趁月明，忽忽灯火过临平。兼程不敢稽王事，坐听邻舟伊轧声。",
    "author": "任希夷"
  },
  {
    "id": "4e2ea978-dbb0-4211-93a7-5332516d56d3",
    "title": "五日东宫赐酒肴",
    "paragraphs": "重来六泛菖蒲酒，储禁黄封岁岁攽。遥想三宫天上宴，肯分馀沥到人间。",
    "author": "任希夷"
  },
  {
    "id": "8ad583c1-f7bf-4fa0-ae61-d3acf436e93b",
    "title": "题义亭铺",
    "paragraphs": "昨侍吾翁一再经，眼中历历短长亭。五年人事随陵谷，今夕重来泪雨零。",
    "author": "任希夷"
  },
  {
    "id": "8ae2c2cd-387f-48b1-8ece-b9d4d35ae7fa",
    "title": "假面铺",
    "paragraphs": "圣朝久变文身俗，四海谁非革面人。此地胡为名未改，犹胜酬伪必言真。",
    "author": "任希夷"
  },
  {
    "id": "44aba76b-5b06-423e-b1a7-2bea74954a27",
    "title": "寿丞相  其一",
    "paragraphs": "春到三旬物物鲜，桃花如锦柳如绵。千春乐事生中旦，长占中和一日前。",
    "author": "任希夷"
  },
  {
    "id": "ad480ef9-a19e-4897-9359-24c0bb23a555",
    "title": "寿丞相  其二",
    "paragraphs": "何许生贤踵世官，十洲风物四明山。股肱光辅唐虞际，衮绣亲传父子间。",
    "author": "任希夷"
  },
  {
    "id": "70114586-3d38-4b8b-b93e-a3aa01aa8f99",
    "title": "寿丞相  其三",
    "paragraphs": "秉轴持衡岁五周，从今千载国同休。汾阳谩校中书考，安得如公尚黑头。",
    "author": "任希夷"
  },
  {
    "id": "7395817c-bd66-4a2c-b5c3-47d439a3ce0f",
    "title": "书故三司副使陈公诗轴后",
    "paragraphs": "如彼泉流必有源，陈家诗律自专门。后山得法因盐铁，不减唐朝杜审言。",
    "author": "任希夷"
  },
  {
    "id": "9c1bf9c2-54ca-4d9c-a72b-879169b8a8ce",
    "title": "句  其一",
    "paragraphs": "绿柳阴中狮子巷，白苹亭畔骆驼桥。",
    "author": "任希夷"
  },
  {
    "id": "db0f5c3d-2169-400c-93d5-10dc68b0c101",
    "title": "句  其二",
    "paragraphs": "二三疏竹夏无暑，一两残僧昼掩门。",
    "author": "任希夷"
  },
  {
    "id": "8a22cedc-edea-4e4f-bb38-ff3b84abbd92",
    "title": "偈颂二十五首  其一",
    "paragraphs": "豁开户牖，直出直入。鲇鱼上竹竿，俊鹘趁不及。",
    "author": "释普巖"
  },
  {
    "id": "46a5c05b-5aee-460e-a47b-b3e9f3411539",
    "title": "偈颂二十五首  其二",
    "paragraphs": "出现杨州，坐断寿丘。脚跟不点地，赢得一身愁，不是冤家不聚头。",
    "author": "释普巖"
  },
  {
    "id": "00f20bbc-fb3f-471e-a24b-99d93f19d0df",
    "title": "偈颂二十五首  其三",
    "paragraphs": "日面月面，霹雳闪电。直下来也，急著眼看。",
    "author": "释普巖"
  },
  {
    "id": "46abc4a2-f950-4f24-8b07-bccaee0d7ac3",
    "title": "偈颂二十五首  其四",
    "paragraphs": "马头回，牛头没。一字入公门，九牛曳不出。",
    "author": "释普巖"
  },
  {
    "id": "481f2207-291a-4e29-853f-7e32fd96d949",
    "title": "偈颂二十五首  其五",
    "paragraphs": "箇样皮毛，千化万变。黄梅鹫头，谩自流传。后代儿孙，可贵可贱。",
    "author": "释普巖"
  },
  {
    "id": "a498f398-9e07-464f-ab01-f4dbe15e9eaa",
    "title": "偈颂二十五首  其六",
    "paragraphs": "坐而不住，住而不坐。滴水生冰，因风吹火。",
    "author": "释普巖"
  },
  {
    "id": "532d8f35-2bcf-494d-8927-ab871eec9b42",
    "title": "偈颂二十五首  其七",
    "paragraphs": "此香堪笑又堪悲，刚把愁肠说向谁。冶父山前曾落节，千钧之重一毫厘。",
    "author": "释普巖"
  },
  {
    "id": "e958af60-93b8-41f0-8b3d-2f35bf6d0ece",
    "title": "偈颂二十五首  其八",
    "paragraphs": "离四句，绝百非。清寥寥，白滴滴。直透万重关，不住青霄外。千手大悲提不起，烁迦罗眼莫能窥。",
    "author": "释普巖"
  },
  {
    "id": "3c3a0678-20ba-4d0c-a8eb-34103a6376a4",
    "title": "偈颂二十五首  其九",
    "paragraphs": "风云合匝，龙虎交驰。一进一退，各适其宜。丛林烜赫，慧命流辉。寿丘面皮厚多少，惟许通方作者知。",
    "author": "释普巖"
  },
  {
    "id": "fdd5d534-056b-431c-bbc7-f065d1ce4dae",
    "title": "偈颂二十五首  其一○",
    "paragraphs": "入院数日来，人事閙鬨鬨。两脚走如烟，眼不见鼻孔。",
    "author": "释普巖"
  },
  {
    "id": "ec4345a5-489c-4caf-b098-692fe8b8bfa8",
    "title": "偈颂二十五首  其一一",
    "paragraphs": "归来出去，迦叶贫，阿难富。出去归来，南天台，北五台。目前包裹，满面尘埃。禹力不到处，河声流向西。",
    "author": "释普巖"
  },
  {
    "id": "26b21909-58f4-479a-b564-6aa4aad96540",
    "title": "偈颂二十五首  其一二",
    "paragraphs": "近之不逊，远之则怨。无义无情，可贵可贱。一年一度雪深冤，毕竟无人是的传。",
    "author": "释普巖"
  },
  {
    "id": "fd5502fc-2827-4ce5-aa7a-fed7ade8b932",
    "title": "偈颂二十五首  其一三",
    "paragraphs": "故人方外来，相见便相悉。倒指三十年，道义同一日。铁壁银山，十分狼借。直得同声相应，同气相求，西河师子在汾州。",
    "author": "释普巖"
  },
  {
    "id": "bdffddaa-b423-4900-8be5-efa3faea2518",
    "title": "偈颂二十五首  其一四",
    "paragraphs": "毒攻毒，楔出楔。老曹山，不识别。那里是者僧喫酒处。",
    "author": "释普巖"
  },
  {
    "id": "8a286afe-48c2-48f2-a697-e180a100f2b8",
    "title": "偈颂二十五首  其一五",
    "paragraphs": "令不虚行，箭不虚发。傥或踌躇，二九十八。",
    "author": "释普巖"
  },
  {
    "id": "b1745bc9-8991-443a-a63a-dbea97bbf007",
    "title": "偈颂二十五首  其一六",
    "paragraphs": "洞门无钥，剑阁崔嵬。风露高寒，且非人世。是则是，天上人间知几几。者僧一问不将来，黄蘗通身是泥水。",
    "author": "释普巖"
  },
  {
    "id": "ddede80c-7732-436b-b1e1-f71317996e37",
    "title": "偈颂二十五首  其一七",
    "paragraphs": "一阳生也，树头惊起双双鱼，石上迸出长长笋。即日伏惟两序，高人现前清众。履兹长至，倍膺戬谷。喝一喝，俗气未除。",
    "author": "释普巖"
  },
  {
    "id": "4efe3fbb-2832-4823-89ac-4b88bafe4de1",
    "title": "偈颂二十五首  其一八",
    "paragraphs": "季春渐暄，鸟啼花笑。恒沙数见闻觉知，悉皆了了。",
    "author": "释普巖"
  },
  {
    "id": "99dcb0f7-a578-4ee9-af99-c641eb455e5d",
    "title": "偈颂二十五首  其一九",
    "paragraphs": "一叶落，天下秋。一尘起，大地收。临济掌黄蘗，南泉唤赵州。开口不在舌头上，夜涛催发海南舟。",
    "author": "释普巖"
  },
  {
    "id": "a4e26c93-6df9-48c2-b4be-fd6059e81cf4",
    "title": "偈颂二十五首  其二○",
    "paragraphs": "显慈鼻祖，诺庵法兄。机如电掣，辩似河倾。无心相撞著，分外得人憎。彼此不堪为种草，先师之道转竛竮。",
    "author": "释普巖"
  },
  {
    "id": "54db2a7f-82cb-41e4-936c-4a53207a0a7f",
    "title": "偈颂二十五首  其二一",
    "paragraphs": "断杨歧正脉，坏临济纲宗。赤土涂牛奶，密室不通风。身前身后不了，深瘗白云之中。非父非子，狭路相逢。涧藻溪苹相钝置，谢郎错认钓鱼船。",
    "author": "释普巖"
  },
  {
    "id": "92b249d8-b1cc-4adf-ae06-17d7965b3e52",
    "title": "偈颂二十五首  其二二",
    "paragraphs": "老讷今朝死，老巖今日生。二俱无伎俩，有梦不同牀。夤缘继踵，香火荒凉。肝肠铁作也须裂，骊屎如何比麝香。",
    "author": "释普巖"
  },
  {
    "id": "871a2394-5f74-4f0f-ada7-c6297bdfecb6",
    "title": "偈颂二十五首  其二三",
    "paragraphs": "老洞山玷辱宗风，泰首座埋没自己。双双绣出鸳鸯，千古扶持不起。",
    "author": "释普巖"
  },
  {
    "id": "f57ab4c6-3529-4dbc-bc4e-0c8717af3128",
    "title": "偈颂二十五首  其二四",
    "paragraphs": "四年承乏云峰寺，暗写秋肠寄阿谁。每到十一月初五，一狐疑了一狐疑。故我开山伏虎禅师，指柳骂杨，伤龟恕鼈，你死我活。莫说一碗粗茶一炷香，也胜和盲㪍诉瞎。",
    "author": "释普巖"
  },
  {
    "id": "d91dfa28-d364-4879-b591-7b19f4276ea4",
    "title": "偈颂二十五首  其二五",
    "paragraphs": "项短耳聩，千妖百怪。如是三十年，续东山正脉。我也错商量，三拜一炉香，一任傍人说短长。",
    "author": "释普巖"
  },
  {
    "id": "5628dcb3-1891-4a76-afc3-5c3de73b98ea",
    "title": "观音大士赞",
    "paragraphs": "草木丘陵，风雷云气。具足妙相尊，证入三摩地。万象森罗从鼎沸。",
    "author": "释普巖"
  },
  {
    "id": "4421cb8b-1c38-4e51-877d-20c44e93ecf1",
    "title": "达磨大师赞",
    "paragraphs": "苇航身险，风急水寒。九年面壁，用尽心肝。大唐人不识只履过西天，单传直指待馿年。",
    "author": "释普巖"
  },
  {
    "id": "7f5bcb52-45c2-4a94-9fa4-07954bd54c0c",
    "title": "百丈大师赞",
    "paragraphs": "亲见马簸箕，面目甚奇怪。鼻痛野鸭飞，漆桶好不快。只见祥麟一角尖，定知罪犯弥天大。",
    "author": "释普巖"
  },
  {
    "id": "6101ab2c-168c-4f99-9bf3-b484b76fe96c",
    "title": "布袋和尚赞",
    "paragraphs": "山月未出，海云忽飘。瞑目而坐，归路迢迢。布袋里头无长物，许谁胡蝶梦溪桥。",
    "author": "释普巖"
  },
  {
    "id": "2b27757e-9efb-423a-aa76-1993b9f68c8e",
    "title": "济颠书记赞",
    "paragraphs": "毁不得，赞不得，天台出得箇般僧，一似青天轰霹雳。走京城，无处觅。业识忙忙，风流则剧。末后筋斗背翻，煅出水连天碧。稽首济颠，不识不识。狭路相逢捻鼻头，也是普州人送贼。",
    "author": "释普巖"
  },
  {
    "id": "5cd8cece-9931-4d54-b380-2bf3088c0939",
    "title": "颂古十首  其一",
    "paragraphs": "自谓五更侵早起，谁知更有夜行人。条风块雨今非昔，尧舜垂衣万国宾。",
    "author": "释普巖"
  },
  {
    "id": "d0417573-b6ff-415f-8f59-51418de8619e",
    "title": "颂古十首  其二",
    "paragraphs": "擡头霹雳不容追，缺齿胡僧陷铁围。六合空空风悄悄，杜鹃啼月不如归。",
    "author": "释普巖"
  },
  {
    "id": "58727556-ec74-4597-9250-ced013ad7a85",
    "title": "颂古十首  其三",
    "paragraphs": "月淡江空泛小舟，唱歌和月看江流。更深欹枕梦何处，两峰清霜晓未收。",
    "author": "释普巖"
  },
  {
    "id": "d6dd38b0-8d4e-4bec-ac7d-fae8a5ebd2ec",
    "title": "颂古十首  其四",
    "paragraphs": "铁壁银山几万重，有无之字若为通。斩关岂在搴旗手，枉有虚名落汉中。",
    "author": "释普巖"
  },
  {
    "id": "1b60c32f-b097-47cf-afa6-63bc974bd2cd",
    "title": "颂古十首  其五",
    "paragraphs": "洗钵家家事一同，新罗不在海门东。因行掉臂赵州老，身在烟萝第几重。",
    "author": "释普巖"
  },
  {
    "id": "4792e607-556d-45c3-a258-379bb8cf5d61",
    "title": "颂古十首  其六",
    "paragraphs": "搽抔抹粉没人猜，五百生中与么来。觌体风流有多少，不知何处可安排。",
    "author": "释普巖"
  },
  {
    "id": "a2d7d455-261c-4dd9-bf4a-6cecdebc0c08",
    "title": "颂古十首  其七",
    "paragraphs": "百骸一物贞薰天，风起今朝病一般。酷恨双双医不得，枕边空听鴈声寒。",
    "author": "释普巖"
  },
  {
    "id": "66c596b3-f196-4122-9021-99889030404c",
    "title": "颂古十首  其八",
    "paragraphs": "等闲提起七斤衫，多少禅和著意参。尽向青州做窠窟，不知春色在江南。",
    "author": "释普巖"
  },
  {
    "id": "8cf0aafd-6056-469b-b303-81f988380210",
    "title": "颂古十首  其九",
    "paragraphs": "洗肠换骨老芭蕉，拄杖拈来价转高。卖与买人人不买，翻令平地起波涛。",
    "author": "释普巖"
  },
  {
    "id": "f85de5ab-0618-4b00-b1d7-68fb0e1975fa",
    "title": "颂古十首  其一○",
    "paragraphs": "如是如何正法眼，蓦然突出破沙盆。依稀渭北春天树，彷彿江东日暮云。",
    "author": "释普巖"
  },
  {
    "id": "7e500920-668c-4c41-b3c4-67935b11d89d",
    "title": "大义渡",
    "paragraphs": "孩儿不见弃浑身，可惜婆婆眼不亲。白浪洪波无了日，至今愁杀渡头人。",
    "author": "释普巖"
  },
  {
    "id": "cd2c16f2-9419-46a0-83cc-3be6d9dc5aa2",
    "title": "大藏主号镜中",
    "paragraphs": "孤光不堕有无间，碧落冲开万象寒。扑破果然亡朕迹，从教大地黑漫漫。",
    "author": "释普巖"
  },
  {
    "id": "e57a0c03-f0d1-4010-866d-b5324cdc0e42",
    "title": "寄天目礼书记闽回",
    "paragraphs": "爪牙消息露三山，勘破曾郎想不难。一啸归来千嶂晓，于菟不似旧时斑。",
    "author": "释普巖"
  },
  {
    "id": "20014167-0933-4b74-bfba-f1de6e1d63ff",
    "title": "寄太白幸首座",
    "paragraphs": "粪火堆头潦倒身，且无花鸟閙芳春。口边白醭心如铁，甘作丛林不义人。",
    "author": "释普巖"
  },
  {
    "id": "80f9ab60-0537-443b-8975-8b2068356366",
    "title": "题戢菴居士竹亭",
    "paragraphs": "疎疎绿叶起清风，屈指巡簷数不穷。幽致果然难比况，此君未必在其中。",
    "author": "释普巖"
  },
  {
    "id": "6c2b0155-fcfc-41da-96a3-18d7f13582cf",
    "title": "送僧见孟侍郎",
    "paragraphs": "三秋月冷半山云，来谒维摩必有因。特见岭梅开一朶，也应知道不干春。",
    "author": "释普巖"
  },
  {
    "id": "551dad94-461b-4319-9e67-3c3e15c69da9",
    "title": "乘禅者归蜀",
    "paragraphs": "出剑门兮入剑门，眼空寰宇一闲身。杖挑一滴江南水，散作西川劫外春。",
    "author": "释普巖"
  },
  {
    "id": "23985ef6-e67b-4490-acca-40f8a66e3bca",
    "title": "送洪维那",
    "paragraphs": "笑把虚空一口吞，髑髅瞥转振干坤。破沙盆有儿孙在，玉笛横吹出海门。",
    "author": "释普巖"
  },
  {
    "id": "73bbb4e2-e67e-4332-bc66-ee018fcbcd37",
    "title": "自赞",
    "paragraphs": "断杨岐正脉，灭临济纲宗。猿啼碧嶂，月锁千峰。影落于阗国，人在大辽东。应缘淡泊，无分从容。谓是运菴真面目，澄潭不许卧苍龙。",
    "author": "释普巖"
  },
  {
    "id": "e8edbbe1-f574-4302-ad4a-81a6e332f965",
    "title": "又",
    "paragraphs": "妙在转处，密在汝边。绘予面目，正中乖偏。踏翻却谢郎船。不拨万象，火冷灰寒。我有丰子分，谁道不完全。十分狼借难收拾，微风吹动碧琅玕。",
    "author": "释普巖"
  },
  {
    "id": "3c87f507-5505-45c1-bb04-a2f892b5c948",
    "title": "运庵普巖禅师像赞",
    "paragraphs": "松源嫡嗣，伏虎后身。接物有验，见地不亲。丛林沾润恩波阔，万古云峰翠色新。",
    "author": "梦庵在居士"
  },
  {
    "id": "9fc01a0d-6529-41be-b0b6-7493bda6867a",
    "title": "感怀",
    "paragraphs": "羣鳞戏清波，天青云影白。濯足歌沧浪，一笑天地窄。山色秀而深，都言秘神物。眼底有真龙，何必云中觅。",
    "author": "赵轸"
  },
  {
    "id": "99d294ea-6403-4454-a235-042f9eb77e2c",
    "title": "登雁门山绝顶",
    "paragraphs": "万丈仙山望欲寒，白云中断出栏干。登登忽向峰头立，好与凡人地上看。",
    "author": "朱庆朝"
  },
  {
    "id": "703a825d-46ad-468b-95c7-4c2d31d98714",
    "title": "从先生明哲道中呈伯广炳道",
    "paragraphs": "燕子杨花各自飞，雨干溪路绿初肥。无人会得风雩意，可是千年瑟竟希。",
    "author": "时澜"
  },
  {
    "id": "68ca6ff5-94ad-4e04-8527-91275b234b9c",
    "title": "宿荚道驿",
    "paragraphs": "笋舆倦长途，夜投村邸宿。市井倚峦冈，人烟半樵牧。茅檐俯清流，翠巘出前屋。山月照人寒，有意怜幽独。",
    "author": "时沄"
  },
  {
    "id": "932a62a3-f7d9-409e-aef3-844f6ea9d921",
    "title": "题竹斋指南诗",
    "paragraphs": "元量清标酷似僧，诗情书意两相承。于今自有高人处，不尚空窗尚巽升。",
    "author": "李燔"
  },
  {
    "id": "dadc6b1a-180d-4563-94d2-254b9c35aa67",
    "title": "芦江八咏 东桥柳色",
    "paragraphs": "河桥数株柳，偏受东风多。柔条慎勿折，生意全天和。",
    "author": "罗仲舒"
  },
  {
    "id": "6b839c75-4979-4e27-9031-ec4fe56be9fe",
    "title": "芦江八咏 西浦潮痕",
    "paragraphs": "潮涨复潮退，盈缩痕常存。渡口孤舟横，济川应有人。",
    "author": "罗仲舒"
  },
  {
    "id": "7443d3bc-d9eb-47b3-80c5-1454d331722b",
    "title": "芦江八咏 前野耕云",
    "paragraphs": "春雨鸣布谷，土膏三月足。举趾事深耕，竟亩水云绿。",
    "author": "罗仲舒"
  },
  {
    "id": "456d6449-abf1-49af-96cb-a82f28c56636",
    "title": "芦江八咏 后江钓月",
    "paragraphs": "先将补衮线，绾作钓鼇丝。投向苍江月，经纶小试之。",
    "author": "罗仲舒"
  },
  {
    "id": "db915462-aef5-4f20-84e2-158448f5ccc5",
    "title": "芦江八咏 义塾书灯",
    "paragraphs": "夜深展书读，伊吾声比屋。掩映杖头光，穿破西园竹。",
    "author": "罗仲舒"
  },
  {
    "id": "2436bf0d-994c-4f15-9c1e-0e5ac5cc6e97",
    "title": "芦江八咏 祠堂议礼",
    "paragraphs": "春秋思报本，忠孝原有祠。仪物修孔时，击鼓吹豳诗。",
    "author": "罗仲舒"
  },
  {
    "id": "1921cee3-29a1-44aa-a170-a0641aee5c5b",
    "title": "芦江八咏 芦山樵唱",
    "paragraphs": "秋山草木落，樵夫日相寻。幽歌出空谷，金石有馀音。",
    "author": "罗仲舒"
  },
  {
    "id": "8bca1112-b74a-4e8f-808e-06d3d6285608",
    "title": "芦江八咏 竹林梵钟",
    "paragraphs": "晨昏礼法供，击鼓齐七众。堪笑木兰僧，饭了空声送。",
    "author": "罗仲舒"
  },
  {
    "id": "e2ebc430-fa6d-464a-9f05-8790ed11707e",
    "title": "与张枢密",
    "paragraphs": "孤愤全凭尺素书，一官牢落竟何如。兵威似火难言熄，世事犹棋祇报输。鱼弃青蒲归浅渚，鸟忘白粒堕枯株。杞人纵有忧天志，忍见鸱夷赐子胥。",
    "author": "罗仲舒"
  },
  {
    "id": "0fda130c-617b-46ba-bf6d-dddba9aac17a",
    "title": "失题",
    "paragraphs": "世情落落疏，林树森森密。乘兴一登临，峭然风景别。飞云去不停，狂涧流无歇。巢许是何人，万古称豪杰。",
    "author": "罗仲舒"
  },
  {
    "id": "510344c7-3974-4382-acfd-26f68914d0e7",
    "title": "跋兰亭考",
    "paragraphs": "石更青白故兼新，字看由中总是真。毕子一生三百纸，楼公四句几千春。从来考古难题处，直到名流下笔亲。奄有山阴多宝藏，草菴外面更无人。",
    "author": "杨长孺"
  },
  {
    "id": "97ad78ee-81c5-48c4-9694-2c240ac919c2",
    "title": "代民输租",
    "paragraphs": "两年枉了鬓霜华，照管南人没一些。七百万钱都不要，脂膏留放小民家。",
    "author": "杨长孺"
  },
  {
    "id": "8cd79a7c-d5e9-4ff8-ae5d-9485b2e4385d",
    "title": "别石门",
    "paragraphs": "石门得得泊归舟，江水依依别故侯。拟把片香投赠汝，这回欲带忘来休。",
    "author": "杨长孺"
  },
  {
    "id": "eb5ac3c2-f99c-4501-8d7c-19ab326f0838",
    "title": "贻罗竹谷",
    "paragraphs": "与世长多忤，持身转觉孤。夤缘新齿舌，收拾老头颅。我已诃泷吏，君谁诵子虚。同归灯火读，家里石渠书。",
    "author": "杨长孺"
  },
  {
    "id": "b0184921-f556-496e-a6a4-58e392c0972f",
    "title": "跋大人论配享书稿",
    "paragraphs": "覆羹真得皂囊书，锦水元来胜石渠。但宝银钩并铁画，何须玉带与金鱼。",
    "author": "杨长孺"
  },
  {
    "id": "00aeb19b-3936-423c-ab5b-76cd3b89e5a0",
    "title": "题湖州画像",
    "paragraphs": "面有忧民色，天知报国心。三年风月少，两鬓雪霜深。更莫留形迹，何曾废古今。不如随我去，相伴老山林。",
    "author": "杨长孺"
  },
  {
    "id": "2709fad7-df81-4c3b-8400-3aa8424ff593",
    "title": "和徐思叔题贫乐图",
    "paragraphs": "三间破屋一床书，锦心绣口冰肌肤。自纫枯叶作袴襦，此君便是长须奴。",
    "author": "杨长孺"
  },
  {
    "id": "1fef7b87-6155-480e-926a-ca2143e1b665",
    "title": "和曾无疑",
    "paragraphs": "雪舟不肯半涂回，直到荒林意盛哉。篱菊苞时披宿雾，木犀香里绝纤埃。锦心绣口垂金薤，月露天浆贮玉杯。八十仙翁能许健，片云得得出巢来。",
    "author": "杨长孺"
  },
  {
    "id": "e4464919-52b3-4a55-beb2-f6fc17990ebe",
    "title": "王蕊花",
    "paragraphs": "才入平园便有声，唐昌观里久知名。已堆玉琖分金粟，更插银花小翠罂。萝蔓春风藤薜长，山矾香气晋齐盟。世间百卉应无恨，不遇王公枉一生。",
    "author": "杨长孺"
  },
  {
    "id": "cd19caa7-92db-431d-b6ba-d7034500450c",
    "title": "茨菰花",
    "paragraphs": "折来趁得未晨光，清露晞风带月凉。长叶剪刀廉不割，小花茉莉淡无香。稀疏略糁瑶台雪，升降常涵翠管浆。恰恨山中穷到骨，茨菰也遣入诗囊。",
    "author": "杨长孺"
  },
  {
    "id": "6efdee00-311b-405b-b463-d7f4d38b6c2a",
    "title": "送胡季昭窜象郡二首  其一",
    "paragraphs": "新来消息使人疑，一网如何尽去之。元祐祇今为绍圣，姬周嫠妇谩深悲。",
    "author": "杨长孺"
  },
  {
    "id": "bd6dcc25-2493-41be-bb53-8afff4114cb6",
    "title": "送胡季昭窜象郡二首  其二",
    "paragraphs": "世事昏昏酒正酣，苦言难药盗言甘。李庭男子真奇绝，便是吾乡小澹庵。",
    "author": "杨长孺"
  },
  {
    "id": "96446849-d262-4e1e-b9a4-9447f7b844ae",
    "title": "梨",
    "paragraphs": "想像含消与接枝，英华集里脆香诗。外披翠羽中怀玉，嚼出清泉上满池。溢齿应餐多正好，堆盘尽饤老将宜。炎蒸时节还能洗，不是梨侯更有谁。",
    "author": "杨长孺"
  },
  {
    "id": "c2dde83a-fa50-46af-b0b6-4de63388777a",
    "title": "一滴泉",
    "paragraphs": "法眼三泓井，曹溪一滴泉。经秋杜宇血，遗老径山禅。衲子非常释，丛林别是天。诸方多少泪，分洒汝江边。",
    "author": "杨长孺"
  },
  {
    "id": "9c35b728-3d90-4806-8e8b-42c667b59df6",
    "title": "题两翁相见图",
    "paragraphs": "侍讲朱颜映白发，尚书野服接通衢。德星聚处人争看，画作两翁相见图。",
    "author": "杨长孺"
  },
  {
    "id": "5849e29f-69af-4602-95f3-ee0ab3ec01ec",
    "title": "题匡山瑞木图二首  其一",
    "paragraphs": "孤根初作两枝荣，五朵终连独榦明。看取松楸天瑞好，如何草木世人轻。春花秋叶垂千载，雁字鸰原了一生。孝友编中图画底，子孙忽自占清名。",
    "author": "杨长孺"
  },
  {
    "id": "5dafe78c-35b0-4b35-808e-026ef089525a",
    "title": "题匡山瑞木图二首  其二",
    "paragraphs": "仙李从来别有源，手提造化发生权。冰霜不到云间树，风日偏和雨外阡。四海几人传盛事，一家双美两臞仙。同生同死仍同纪，花萼犹应照九泉。",
    "author": "杨长孺"
  },
  {
    "id": "0ad48cbc-c5cf-4133-ad1d-748491c5dbf4",
    "title": "小飞来亭二首  其一",
    "paragraphs": "阴森古木石心栽，清澈寒溪镜面开。斗起孤峰三百尺，从今唤作小飞来。",
    "author": "杨长孺"
  },
  {
    "id": "6619efad-adc5-4bc4-ae88-8cc755b2b79b",
    "title": "小飞来亭二首  其二",
    "paragraphs": "拔地齐天可上不，倚巖危栈半空浮。偶然忆得垂堂戒，前猛还成新懦休。",
    "author": "杨长孺"
  },
  {
    "id": "c9090951-7b11-4e9e-87a9-3d736386bbd1",
    "title": "句  其一",
    "paragraphs": "地老天荒元子宅，烟霏雾结鲁公碑。",
    "author": "杨长孺"
  },
  {
    "id": "7dfb7dad-1893-4a74-8ced-70e934bec773",
    "title": "句  其二",
    "paragraphs": "不浓不淡匀脂粉，半醉半醒媚雨风。",
    "author": "杨长孺"
  },
  {
    "id": "b10e195b-e495-493b-9c49-f0187a026803",
    "title": "句  其三",
    "paragraphs": "过眼一春春又夏，开残芍药更无花。",
    "author": "杨长孺"
  },
  {
    "id": "de26475e-183d-473e-8489-4343307da91d",
    "title": "句  其四",
    "paragraphs": "浅著燕支调淡粉，细将玛瑙碎铺茸。",
    "author": "杨长孺"
  },
  {
    "id": "c60a3a9e-dfd5-46df-9663-423a118f12fb",
    "title": "句  其五",
    "paragraphs": "灵均九畹应无此，福地三茅浪自夸。",
    "author": "杨长孺"
  },
  {
    "id": "9b63e6ae-ac87-4759-a0e7-5116f2af0ebd",
    "title": "句  其六",
    "paragraphs": "平林常常谈俚蛮，玉山之产升金盘。其中一树断崖立，石乳荫根多岁寒。",
    "author": "杨长孺"
  },
  {
    "id": "afd3df72-c86a-4dfe-900c-03c0fd7b8f75",
    "title": "句  其七",
    "paragraphs": "一封无己帖，两首乐天诗。",
    "author": "杨长孺"
  },
  {
    "id": "77c661ef-c99b-49e4-8e01-c066f682bea5",
    "title": "句  其八",
    "paragraphs": "清如玉壶冰，澹若朱弦瑟。",
    "author": "杨长孺"
  },
  {
    "id": "bfa39532-afa5-4b6a-bc52-fcfad5d070ab",
    "title": "句",
    "paragraphs": "从渠腰下有金带，何处山中无菜羹。",
    "author": "福州幕官"
  },
  {
    "id": "12c32326-b3ec-447d-93e3-c9cf9c8af128",
    "title": "句",
    "paragraphs": "可怜戴工部，独树不成林。",
    "author": "湖州士子"
  },
  {
    "id": "3e3889c1-e465-4857-910d-45a3a7cdc496",
    "title": "赠谈命余圆机",
    "paragraphs": "甲子难周日与时，不拘全阙是圆机。只将八字纵横看，祸福无差妙太虚。",
    "author": "蔡渊"
  },
  {
    "id": "293d19a2-be10-4801-97fa-0008c40b0bf0",
    "title": "自咏",
    "paragraphs": "屈指抠衣四十年，自怜须鬓已皤然。久知轩冕应无分，但觉西山若有缘。下学功夫惭未到，先天事业敢轻传。祇今已饱烟霞疾，更乞清溪著钓船。",
    "author": "蔡渊"
  },
  {
    "id": "19944abb-8e67-4f47-a91e-a3c3031e07f8",
    "title": "仲弟未归岁晚有怀",
    "paragraphs": "明月照席寒，生我愁百端。冉冉岁云徂，游子不顾还。相送荷花碧，相望枫叶丹。高楼日千回，散步东林隈。攀条复揽秀，日暮空徘徊。金杯白玉台，犹能对寒梅。寄书岂不早，三月千里道。敢怨归轩迟，但念堂中老。春风萱草生，更树堂前庭。",
    "author": "蔡渊"
  },
  {
    "id": "eed4b645-fdf0-418d-8c96-ff2cc60168f4",
    "title": "初度谩成",
    "paragraphs": "揆予初度又今时，老桂吹香满翠微。回首六千馀里外，惊心四十九年非。閒寻旧藁黏吟卷，怕损团花理战衣。一饭君恩何以报，貔貅按堵马秋肥。",
    "author": "蔡渊"
  },
  {
    "id": "7e454f41-d0f5-48b4-9bcc-4e636994400f",
    "title": "垂虹亭",
    "paragraphs": "西望洞庭突兀，东连仙里人家。笑指阑干三百，醉来就此乘槎。",
    "author": "陈直卿"
  },
  {
    "id": "136fc15f-30f9-4946-ab3e-6ae750c9cb19",
    "title": "和太白感秋诗韵",
    "paragraphs": "我无适俗韵，滥剖江成竹。惟有南山云，对之若可掬。秋堂风露清，岂不念羁独。行年四十九，亦复此栖宿。二子亦有契，兹期定前卜。泛观穹壤间，物剥继以复。消息固常然，天地非反覆。姑置勿复言，新篘已清熟。",
    "author": "易祓"
  },
  {
    "id": "92242ff6-5724-4b7c-a8a7-7660527f7cdf",
    "title": "和黄山谷龟壳诗韵二首  其一",
    "paragraphs": "一枝自足鹪鹩巢，一居犹胜蜗牛屋。道人身外本无求，况有龟轩可栖宿。",
    "author": "易祓"
  },
  {
    "id": "013ee3ca-d0c7-4cf4-9af2-4a8dbf931190",
    "title": "和黄山谷龟壳诗韵二首  其二",
    "paragraphs": "支牀纳息三百年，也胜刳赐贮金屋。问子多智亦多穷，何如莲叶安巢宿。",
    "author": "易祓"
  },
  {
    "id": "5133e48a-38ef-49bc-a654-0fc7931f2d5e",
    "title": "和黄山谷琼芝诗韵",
    "paragraphs": "千岁蟾蜍犹得仙，百年枸杞足延命。也须点铁自成金，未信磨砖能作镜。",
    "author": "易祓"
  },
  {
    "id": "ad9287cc-fdf1-47ed-b9be-e0d55055f09b",
    "title": "浯溪中兴颂",
    "paragraphs": "湘江东西直浯溪，上有十丈中兴碑。谁凿丰碑镇山曲，溪边美人美如玉。想当歌颂大业时，胸蟠星斗光陆离。蚕须虿尾更清劲，凛凛襟怀冰雪莹。水部之文鲁公书，两翁寥寥千载馀。后来更有黄太史，健笔题诗起翁死。一派溪流彻底清，溪边镜石坚而明。我思古人不可见，水石犹作琼瑰声。朅来名山访遗蹟，烟雨凄迷山路湿。野叟蒙头看打碑，君其问诸水边石。",
    "author": "易祓"
  },
  {
    "id": "fb8c3a0b-2e4f-431b-8b19-3d79b86521e8",
    "title": "读唐中兴颂",
    "paragraphs": "唐家基业重于山，甯许胡雏据九关。当日人心旋□堵，异时世变却循环。壤分旄钺谁能制，政出貂珰不复还。千古高崖锁苍藓，空留遗蹟蹈元颜。",
    "author": "易祓"
  },
  {
    "id": "d4f9b01f-a1c0-43ad-ae01-966ae7c02ceb",
    "title": "寄御史节判陶岑",
    "paragraphs": "我醉欲眠君罢休，谁能倚杖听江流。蕉花当户不知午，梧叶满庭疑是秋。吾道从来无物累，此心何处不天游。鸿边幸有音书至，春在江南云梦洲。",
    "author": "易祓"
  },
  {
    "id": "bd0ca60d-4b3f-4af3-930f-ce9d17835044",
    "title": "悬钟石",
    "paragraphs": "不今不古不朝昏，只与南山伴白云。我既无声亦无臭，众生当以不闻闻。",
    "author": "易祓"
  },
  {
    "id": "bbe9e7bf-78bd-4b73-8abc-4eca67ac7533",
    "title": "示从姪茂",
    "paragraphs": "万事皆从忙处错，寂然不动乃能通。君看开济规模事，却属南阳高卧翁。",
    "author": "易祓"
  },
  {
    "id": "1dd5f71e-84a8-4a7c-a805-dc2e24e3fae7",
    "title": "题识山楼",
    "paragraphs": "山外如何便识山，白云出岫鸟知还。更看面目知端的，却在先生几格閒。",
    "author": "易祓"
  },
  {
    "id": "7fc7bfb4-9e91-4b34-a59c-cef18e7aa26c",
    "title": "安灵龙潭",
    "paragraphs": "流水淼无际，其源徧坤舆。压之以山麓，壅淤谁与疏。神物夜相宅，风雷发欷歔。擘开苍玉峡，泻作清泠渠。安得探其穴，扁舟武陵渔。吾闻覆载閒，不过一身如。九窍互开合，血肤乃张舒。其閒或积滞，气鬰成痈疽。山泽本通气，自然厥中虚。明河转地轴，乔岳并郊墟。脉络无不寓，地行乃其馀。请观千丈瀑，高出康谷庐。",
    "author": "易祓"
  },
  {
    "id": "04fb247e-fecc-4f6b-8a35-7772f5e8c076",
    "title": "对雪",
    "paragraphs": "纷纷瑞雪压山河，特出新奇和郢歌。乐道幽人方闭户，高歌渔父正披蓑。自嗟老景光阴速，谁使佳时感怆多。更念鳏居憔悴客，映书无寐奈愁何。",
    "author": "易祓妻"
  },
  {
    "id": "193328b6-2f9c-45e2-b1c1-60a831004f81",
    "title": "池荷",
    "paragraphs": "萱草轩窗处处幽，酒中不著客中愁。芭蕉叶上无多雨，分与池荷一半秋。",
    "author": "乔行简"
  },
  {
    "id": "8e5a2970-6691-46b1-ac23-0044bb919d19",
    "title": "游三丘山",
    "paragraphs": "疑是乘风到九天，不知身在此山巅。万家攒簇炊烟底，一水萦纡去鸟边。便觉尘缘轻似羽，何妨诗意湧如泉。停杯更待林梢月，归去家僮想未眠。",
    "author": "乔行简"
  },
  {
    "id": "131c8cd8-e8cd-4154-b79b-5ae008be9e58",
    "title": "书怀",
    "paragraphs": "柳影槐阴绿遶村，日长细得话诗情。迎风紫燕忽双去，隔雨黄鹂又一声。笔墨生涯成冷淡，笋蔬盘馔易经营。世间微利真刀蜜，有底驱驰取重轻。",
    "author": "赵子觉"
  },
  {
    "id": "e9f77349-f64b-4330-8990-42beca80fa48",
    "title": "句",
    "paragraphs": "过口此舟方属汝，行人何用较锥刀。",
    "author": "宇文绍节"
  },
  {
    "id": "090823b4-5acb-4882-83c6-598e0c96f7be",
    "title": "踏碛",
    "paragraphs": "八阵图前凛古风，武侯英烈岂怱怱。江流千载长呜咽，山插孤云亦蒨葱。陡觉新春忘病思，喜陪高论自情锺。典刑前辈今能几，岁晚相期华发同。",
    "author": "宇文绍庄"
  },
  {
    "id": "d08ec946-c076-4a44-a4b9-be3322432171",
    "title": "秋日郊居",
    "paragraphs": "一叶惊初下，烦襟喜复清。云边开岫色，风外送溪声。菊引陶潜兴，莼牵张翰情。迎眸秋色远，顿觉杖藜轻。",
    "author": "郭秉哲"
  },
  {
    "id": "0fb4441f-d209-4406-ba78-6a28af4375f7",
    "title": "题画",
    "paragraphs": "萧萧风雨声，一夜入修竹。中有遗世人，归云掩茅屋。",
    "author": "郭秉哲"
  },
  {
    "id": "1427fd68-eaf2-4bbf-931b-5430e6ed8a6a",
    "title": "飞来峰",
    "paragraphs": "飞来何处峰，木杪夜千尺。愁猿唤不譍，月色同一白。",
    "author": "张履信"
  },
  {
    "id": "8514eb38-ddd7-4f7c-97a2-aa15b5a5ae89",
    "title": "冷泉亭",
    "paragraphs": "水石一栏干，僧归四山静。携琴谱涧泉，月浸夜深冷。",
    "author": "张履信"
  },
  {
    "id": "a629cf19-a39f-4441-bd0e-8f2203358f81",
    "title": "翠微亭",
    "paragraphs": "朝朝乌北出，夜夜乌南归。所谋在一食，所息在一枝。人生竟何得，与乌同此机。身世忽过虑，泉石良自怡。月上飞来峰，更谁登翠微。",
    "author": "张履信"
  },
  {
    "id": "cb18c1ee-bca4-47be-84fb-af7c85231744",
    "title": "访丹阳玉乳泉已变昏黑因赋诗",
    "paragraphs": "观音寺里泉经品，今日唯存玉乳名。定是年来无陆子，甘香收入柳枝缾。",
    "author": "张履信"
  },
  {
    "id": "bca2295a-2635-4482-9ba2-11e1d39d8ab3",
    "title": "淳熙十三年六月中使奉德寿宫命捕金银鱼",
    "paragraphs": "千顷山高六十里，上有寒潭清且泚。神龙久向此中蟠，作霖肯为苍生起。羣鱼从之时浮沈，噞喁光彩岁月深。自然形质异凡鬣，或如美玉或如金。或青或红或閒色，纵使丹青模不得。几年潜伏少人知，一旦声名动京国。皇家太平端好奇，麟欲效瑞凤欲仪。白环银甕争走献，岂得汝辈藏洿池。深山大泽多遗宝，纡馀卓荦皆娟好。愿移网罟聊一施，崭然头角趋明时。",
    "author": "胡某"
  },
  {
    "id": "64271c3e-6261-4a1d-bbfc-d47fa3fd31d8",
    "title": "题龙隠巖",
    "paragraphs": "龙蟠此地不知年，飞去穿成万仞渊。霖雨四方今欲遍，后人空自想蜿蜒。",
    "author": "王迤祖"
  },
  {
    "id": "cedb1453-43ae-4d31-bd00-146ca2b34294",
    "title": "五言二首  其一",
    "paragraphs": "一雨日夜零，阶前草更青。西风忽萧飒，残月照空庭。",
    "author": "王淹"
  },
  {
    "id": "5f3c6dff-814a-4bc4-b5d9-0e498ef5c340",
    "title": "五言二首  其二",
    "paragraphs": "钟鼎山林事，都卢一梦中。观音门里去，叶叶响悲风。",
    "author": "王淹"
  },
  {
    "id": "42ece567-d645-4db1-b9f5-8b71ab24def6",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其一",
    "paragraphs": "秋风一夕来，木落江水波。相将鴈南翔，奈有孤飞何。四海兄弟少，百年离别多。傥坚归来心，富贵尔则那。",
    "author": "王淹"
  },
  {
    "id": "8aa3e23d-266e-4b45-9cb7-146ded25a9d5",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其二",
    "paragraphs": "送君南浦上，风烟惨前知。当时长江水，已与沧溟期。海经远山外，人在高楼时。潮来君莫忘，中有清泪滋。",
    "author": "王淹"
  },
  {
    "id": "075a3d54-73bd-4cd0-97da-679d33a96b70",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其三",
    "paragraphs": "我家尺五天，行人指城东。老槐阅世故，高荫自清风。叵量陵谷变，犹歎斤斧空。故国岂乔木，遂应人与同。",
    "author": "王淹"
  },
  {
    "id": "fece8e07-99bd-4f10-8936-ff2a46e2a3e5",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其四",
    "paragraphs": "先人昔营菟，嵩少买别墅。后生久逸乐，稍识田家苦。平生十具牛，独立方寸土。至今龙门滩，犹梦秋夜雨。",
    "author": "王淹"
  },
  {
    "id": "f95bea5c-fb47-46b2-b2d0-47cbcb33f419",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其五",
    "paragraphs": "雨叶收馀音，寒虫怨遥夜。向来十年灯，致论秦屡借。白头错料事，抱璞睎世价。出门已绝倒，一字不堪借。",
    "author": "王淹"
  },
  {
    "id": "2ec9f72a-4dfe-46b8-999e-6350b547876f",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其六",
    "paragraphs": "母慈怀远音，积雨人未复。朝来鸟鹊喜，门外书一幅。小邦王事繁，夜食忘归沐。何处望飞凫，山中酒初熟。",
    "author": "王淹"
  },
  {
    "id": "4b934dca-f78b-4221-97d8-61d8aa259a3a",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其七",
    "paragraphs": "安道乐东山，少游志乡里。二龙各同渊，屈信有彼此。何年金华客，异世赤松子。此谋非人决，头颅当自揣。",
    "author": "王淹"
  },
  {
    "id": "70be36bd-2f36-4b94-996c-9ee8f3b540c0",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其八",
    "paragraphs": "膏以明自销，翟以文故翳。两苏事业远，卒与忧患对。夕阳西州道，江海怆馀悔。九折更徐驱，前有覆轨在。",
    "author": "王淹"
  },
  {
    "id": "b1f3e370-0df9-4b84-938d-a15948b73bcd",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其九",
    "paragraphs": "田园久芜没，何适为故乡。眷兹南阳阡，松柏日苍苍。但恨云边茅，无地安藜牀。采蕨饮江水，此人那得忘。",
    "author": "王淹"
  },
  {
    "id": "4c0cf144-cca1-476f-8261-97deb2c29ccb",
    "title": "吾兄文夫宦游天台余将官于江左不胜感离之情用韦苏州那知风雨夜复此对牀眠为韵作十诗以寄  其一○",
    "paragraphs": "小草有远志，大樗可长年。山林自相许，风雨堪独眠。稍须三径资，莫问五湖船。从今坐右铭，可刻招隠篇。",
    "author": "王淹"
  },
  {
    "id": "dc8685ea-209c-403b-9e9c-c49e42ab8fce",
    "title": "寄仲子",
    "paragraphs": "汝生十七年，不离父母膝。抗言求自试，立意坚且必。父母不汝拒，汝志诚少匹。束书下扁舟，挂席飞鸟疾。书来报善达，授馆亦云佚。进修不多言，祝汝慎非一。",
    "author": "王淹"
  },
  {
    "id": "092d51b3-6677-41c4-b110-c0c8e71a0c5a",
    "title": "秋浦见陆次川会其有广德之役同游齐山而别既归以诗寄之",
    "paragraphs": "我车疾驱无停辀，君马既秣犹少留。客怀那更见行色，胜地不能成纵游。君去我愁归路远，黄叶霜风山意晚。几时云外有音来，早送文书遮病眼。",
    "author": "王淹"
  },
  {
    "id": "86ac38d0-0aa9-406e-8cae-be25f90e8452",
    "title": "寄蒋季庄",
    "paragraphs": "桃花水起问行舟，时不能留迹自留。何有声名呼子慎，傥能饥渴念之罘。前车或向中涂废，古井难持短绠求。闻说下帷书已就，愿从繁露识春秋。",
    "author": "王淹"
  },
  {
    "id": "fc13b2c7-737b-4310-b0bc-c890baa953ad",
    "title": "次韵文夫兄病目新起",
    "paragraphs": "胸中眸子坦何疑，不见妖蟇歎月诗。牛背神光元我在，虎头墨妙敢吾欺。竞看投杖行成矩，会起弯弨满中规。可惜平生忧国泪，眼明犹及见清时。",
    "author": "王淹"
  },
  {
    "id": "c5228a8a-b092-486a-a11b-712825dace84",
    "title": "次袁尚书巫山十二峰二十五韵",
    "paragraphs": "文昌仙伯天人姿，爱山寻胜如书癡。忽摩台符历参井，麾幢泝峡春迟迟。山林川后总效职，万壑千巖俱献奇。就中巫山绝雄胜，插天紫翠相参差。神妃来下珮声远，驻此名地相安之。峰旋地转自前后，屹立万马如追随。两山有川幻天巧，禹功到此神应疲。仰天照眼如匹练，舟行电掣翻云旗。迅帆竞惜峰峦过，艅艎望眼裳褰帷。悬崖下有欲落石，古木上有参天枝。龙登鹤聚仙既集，云昇雨暗天如低。从来三峡号至险，高牙稳泛如游嬉。扬旌一览天下胜，词源倒峡知优为。尝闻奇观天亦惜，遇贤辄与因其时。少陵遇此虽穷寂，妙语惊人多在兹。彫镌万象发天閟，衙官屈宋声争驰。公今曳履星辰上，调元妙手行将施。天教来作东道主，欢声和气生江湄。公来顿觉雪山重，青城增气联峨眉。首驱巫阳入新句，一洗前作堪解颐。英词从此徧蜀道，迥出尘表无纤缁。尝忧此地难久驻，转首绝境成嗟嘻。直欲使拂素练图翠嶷，写松峦起云之状，模翠屏栖凤之嵋。终朝诵公有声画，却来看此无声诗。",
    "author": "钱鍪"
  },
  {
    "id": "54a49365-61d7-4cd9-b0df-7b323da2c046",
    "title": "大涤洞留题  其一",
    "paragraphs": "九锁山深断世踪，云霞堆里著瑶宫。千年地胜身才到，一柱峰高路忽通。据石漱泉消俗念，扪萝扣洞挹仙风。直疑凡骨今朝换，不假金丹屡转功。",
    "author": "黄敏德"
  },
  {
    "id": "a8760006-f656-4534-a6e7-ec2d0a1cf1fc",
    "title": "大涤洞留题  其二",
    "paragraphs": "忆昨朝真暂憇留，清宵澒洞乳泉流。重来人在山尤好，剩喜凉生暑顿收。玉柱擎天高拔地，翠蛟拥日冷涵秋。蝇头蜗角如饴美，林下谁能一转头。",
    "author": "黄敏德"
  },
  {
    "id": "283df559-0ef3-456a-aa30-231aa77a3445",
    "title": "入洞霄九锁路间",
    "paragraphs": "绿萝垂地白日暗，落叶满径行人稀。青童走入报迎客，惊罢先生一局棋。",
    "author": "黄敏德"
  },
  {
    "id": "dd33d61f-6f9f-4543-926c-ccaf4352fc27",
    "title": "舞翠亭观泉",
    "paragraphs": "坐来毛骨觉萧然，百尺飞流下碧天。杯酒未终身世换，尽移三峡到尊前。",
    "author": "黄敏德"
  },
  {
    "id": "b057a2c1-7a6e-4a6f-9c87-dac1aedf4cb8",
    "title": "上李郎中嘉言二首  其一",
    "paragraphs": "莽莽出北门，迢迢伍牙山。伍牙何崔嵬，羣岑间孤峦。望之蔚然秀，岂无草与菅。中有百尺松，可憩不可攀。六月久不雨，祝融奋其官。行人渴欲死，班荆此盘旋。往来得所讬，感慨为长歎。况尔山上苗，久荫无弃捐。",
    "author": "曹彦约"
  },
  {
    "id": "cd708fcd-0202-4784-a256-22a60ba3f686",
    "title": "上李郎中嘉言二首  其二",
    "paragraphs": "桐川出幽谷，等彼江汉深。修然一派横，清澈寒士心。有时对日光，圭棱灿星金。沙砾谩自苦，安能蔽清泠。我行正寒风，欲涤如烦襟。念彼濯缨人，千载求知音。",
    "author": "曹彦约"
  },
  {
    "id": "373b367e-bbe6-4dca-b48b-b4c0064c7eef",
    "title": "喜雪次倅车韵呈使君",
    "paragraphs": "使君轶何武，未去民先思。平生爱我意，玉立无玷疵。迩来祁寒咨，已赋白雪词。阳春有脚来，云意夜四垂。天公亦小儿，布置人未知。美满丰年意，万里光陆离。璇题庾亮楼，柳絮习家池。监州有佳思，往往似佺期。格律前缓声，比兴莫相疑。平分风月馀，时吟冰柱诗。明年朝雪宫，同上万寿巵。",
    "author": "曹彦约"
  },
  {
    "id": "087ee4da-6d1b-4135-91a8-b12cbd561dad",
    "title": "雪中同赵仓从之泛舟饯钱宪文季酒中剧谈汉事临别文季索诗赋四十韵以寄",
    "paragraphs": "冬序玄以冥，闭塞乃其职。巧作六花飞，与天为粉泽。初舞若狂然，既定稍真积。坐令宇宙间，万象变颜色。霜肃特加厚，月皎更留迹。晚节答造化，有此足清白。今日此何日，双艣鸣大舶。清溪照红粧，醴酒障行客。莫言山水兴，萧散竟何益。莫作儿女恋，黯然空戚戚。有诏起闻人，意远理可即。王所切经纶，言路倚忠直。锄梃弄湘南，铁甲泠河北。仓廪竭江外，蒙袂窘朝籴。隠忧关念虑，閒暇已偪仄。忽作一尺围，此事费䌷绎。先生持论高，践履我所识。酒酣技已痒，汉事多发擿。仲舒智似愚，纾缓却端的。公孙巧乃拙，迎合屡倾侧。缟衣纷陆离，见睍立消释。惟有真实在，拍拍满胸臆。雄辩醉得醒，温言寒褪力。谁知百丈外，霏屑散珠璧。须臾鼎分袂，眷恋语离席。篙师与徒御，酥酪在肘腋。此行朝雪宫，忧乐任指摘。表沴戒袤丈，呈瑞伫盈尺。勿棹子猷船，忽穿东郭屐。高卧更何为，精神见肝膈。归来情绪恶，胶舟隠沙砾。辗转意悠哉，隠几不能息。明年兆多黍，今年滋宿麦。我居官得禄，我去家可食。俯仰足欢颜，广厦庇仁宅。想见燮调人，谠议进君德。先生训故考，微小发幽赜。七篇粗可意，馀子无为役。持此力行之，愿以间谗慝。盛哉孔孟心，万世信经籍。",
    "author": "曹彦约"
  },
  {
    "id": "473dc57a-eacd-44b6-a153-903d51cff376",
    "title": "水北民家窗间有题夜深短檠灯功名平生心者戏成平侧诗二首  其一",
    "paragraphs": "诗书穷年灯，功名平生心。辛勤鶑迁乔，哀鸣猿投林。兰膏谁为容，朱絃无知音。安能如蜉蝣，随时安其阴。",
    "author": "曹彦约"
  },
  {
    "id": "92ccda41-2250-4e9e-80a7-74170f515d75",
    "title": "水北民家窗间有题夜深短檠灯功名平生心者戏成平侧诗二首  其二",
    "paragraphs": "竹外两县境，水北一草舍。蔀屋日见斗，韫匵玉待价。祸福自倚伏，得失忽昼夜。子盍去墨守，我亦入远社。",
    "author": "曹彦约"
  },
  {
    "id": "c4f0983c-e97c-485e-8d43-c035a3f33edf",
    "title": "知县次韵来复寄二首  其一",
    "paragraphs": "亭亭青琅玕，冰霜崔嵬心。虽无桃李姿，知非柴荆林。凉风西南来，清圆弹空音。其谁齐彭殇，相从山之阴。",
    "author": "曹彦约"
  },
  {
    "id": "fbd4e170-4ede-47fb-aeaa-e6cda7b1b789",
    "title": "知县次韵来复寄二首  其二",
    "paragraphs": "得志鸟择木，失喜鵩入舍。但协孔氏性，忍索少室价。小草有远志，积李欲缟夜。所觊匠伯顾，不复弃栎社。",
    "author": "曹彦约"
  },
  {
    "id": "4541f1f8-d1a2-4d12-9b72-44cc37129172",
    "title": "知县再次韵不作平侧体复次韵二首  其一",
    "paragraphs": "步出山前坂，遥望徒惊心。下无百尺流，上无千岁林。至人有遗言，三歎金玉音。莫饮盗泉水，莫息恶木阴。",
    "author": "曹彦约"
  },
  {
    "id": "96ec477b-a682-4c8c-8178-84dd2968ed5b",
    "title": "知县再次韵不作平侧体复次韵二首  其二",
    "paragraphs": "和氏得荆璞，眩走数百舍。谓足奉至尊，过眼不售价。有时置箧笥，光彩忽惊夜。持归弄儿女，足以照里社。",
    "author": "曹彦约"
  },
  {
    "id": "0289fc31-1c0c-4160-9b42-31f25533893b",
    "title": "赠日者",
    "paragraphs": "我本无能人，简册强缠绕。饶舌苦譊譊，外貌似了了。应酬聊复尔，懒惰亦不少。眨眼鼻如雷，黄昏到天晓。",
    "author": "曹彦约"
  },
  {
    "id": "0a51f8a8-5f3c-4e8d-96ac-ece46bee5fbc",
    "title": "上周益公",
    "paragraphs": "荒村建午月，斯螽动股鸣。借问暑方炽，何意作秋声。自言本寒族，四海无令名。振羽每自歎，在野神屡惊。常恐向寒时，风霜莽飘零。忆昨寒谷中，春风全我生。赠我百草芳，遄我趯趯征。是时木未茁，及此堇向荣。感彼蟋蟀歌，日月遒以倾。促织未成章，凄切难为听。愿言日载阳，有鸣随仓庚。",
    "author": "曹彦约"
  },
  {
    "id": "9c3f6e99-686d-41e3-a6cf-4094e0d85413",
    "title": "老梅晦父改韵见贻走笔奉和",
    "paragraphs": "有酒且莫斟，听我歌一曲。所歌无长语，江梅倚修竹。炯炯寒露冰，皎皎白驹谷。粲粲能赋人，日日对高躅。诗如何水曹，发兴扬州牧。味入傅巖翁，调鼎国受福。桃李岂不华，入景混凡木。偃蹇有长松，穷年相照瞩。",
    "author": "曹彦约"
  },
  {
    "id": "5af46219-3073-4ae4-b408-4823533a5aff",
    "title": "赠别徐秀",
    "paragraphs": "出京才四日，雨雪日一县。行徧淛江头，梦识庐山面。相逢兄弟欢，莫作儿女恋。归计动心旌，春风摇柳线。",
    "author": "曹彦约"
  },
  {
    "id": "5e24b749-be5d-4c88-8f72-b9d49f317fff",
    "title": "赠别潘汉臣",
    "paragraphs": "宦薄鱼上竿，地左猿择木。经过还似旧，笑语何时足。留君潘鬓在，许我曹装趣。三年却归来，此梦如何续。",
    "author": "曹彦约"
  },
  {
    "id": "ce8cc7bb-bb40-4b67-9034-7c2e947d44d6",
    "title": "偶成",
    "paragraphs": "道心非动静，学者何难易。癡云欲扫除，迅霆无拟议。无妄而微疾，勿药斯有喜。一轮秋月明，云为岂思虑。",
    "author": "曹彦约"
  },
  {
    "id": "8ab571ed-30c9-466f-a09b-a95f2a3b98fd",
    "title": "春日奉陪韩签虞丞解监修禊事即席中所有虾菜梨枣分韵得虾字",
    "paragraphs": "雨馀春水压堤沙，柳未花飞蒲茁芽。清流激湍石佛寺，崇山峻岭野人家。大酉之山檀溪壑，秦俗未改书成车。居夷骤得羣贤集，惠风鼓动生精华。去年可疑张进士，市人物色争矜夸。今年舣棹无所适，坐看孤鹜齐落霞。长官敏者唐吏部，八龙受种今渥洼。两年分韵得此老，未觉景物相宠嘉。世南弄笔好商搉，宴客自许穷珍鲑。万金鼎至我亦喜，便欲染指鱼与虾。汉司隶后最静者，家有白璧无点瑕。扣之清越声韵响，满座失喜相歎呀。怪予穷陋一不有，冠者八九乃独髽。归而谋妇得斗酒，夜韭可剪鱼可叉。偶欲占射酒似阙，自觉辈晚无肩差。暗中曹刘不易得，屈宋未死甘押衙。自从修禊卜师友，一洗万古况两蜗。但恐朝家用贤急，去我便立文石花。泮宫先生坐官舍，意此四子穷骄奢。年前共得石居士，留客嵌空到日斜。",
    "author": "曹彦约"
  },
  {
    "id": "b3cccbc0-a3c1-4629-8d2b-165998a31c2a",
    "title": "帅相泛巨舟东下水浅不可进盘旋三日仅至菱黄浦率同行就此作别简以小诗",
    "paragraphs": "半日冬冬离岸鼓，万斛龙骧发南浦。戈鋋照日牙纛明，百丈咿哑更双艣。眼前突兀胜华屋，前厅中堂后圊浴。主人燕坐拥歌舞，昼捧金樽夜银烛。吴人馀皇那可比，汉家楼船聊尔耳。有时但可济舟师，无事只堪横野水。太平州县边无譁，行所朝夕如居家。恩光草际碧弄色，心事柳梢黄茁芽。我亦同时浮一叶，葭苇作篙蒲作楫。坐久欠身头触篷，卧多辗转衣成折。旁瞻画鹢如飞动，绝似茅茨望梁栋。春光娇面秋月眉，争妍不到书生梦。谁知浅水鸡笼山，顺风不下留惊滩。津人用尽如神力，长年三老忘朝餐。呜呼材具各有用，秔稻不生穜稑种。涸辙聊濡鲋鱼沫，大壑方观巨鳞纵。我生简便非惮烦，坐观燕蝠争晨昏。瞥然便转子猷棹，明朝直到章江门。",
    "author": "曹彦约"
  },
  {
    "id": "f15121dd-7c93-4b00-9b37-147e49b2e2bb",
    "title": "陪漕使春日吴江之集戏赠元理森父",
    "paragraphs": "垂虹夜吸吴侬水，画鹢朝飞张翰里。护客归来玉节閒，隠隠春光动浮蚁。倾盖鲈鱼故交蛎，可人森父佳元理。著我中间醉却醒，旧管新收几年纪。",
    "author": "曹彦约"
  },
  {
    "id": "4caeccf5-43ea-4df8-8b6a-7e3612e8c8b0",
    "title": "次韵使君湖庄歌",
    "paragraphs": "使君德量湖水宽，和气袭人春避寒。山川自古穷绝处，铸铁点顽成转丹。频作好诗醇似酒，妃子鬭妍西子丑。人生行乐只花时，更吸西江斟一斗。",
    "author": "曹彦约"
  },
  {
    "id": "52fec0ea-8a98-46a9-9646-1eec0ae07fe5",
    "title": "次韵蔡元简麒湖庄之句",
    "paragraphs": "鸡本惮牺先断尾，燕粗能巢聊葺垒。漫郎无用却归来，得熟道傍真苦李。谁家买田绿当户，何人种花红照水。君诗读罢已忘机，扑漉沙鸥随处起。",
    "author": "曹彦约"
  },
  {
    "id": "0f5bce24-5c75-4c15-b609-552156da61c0",
    "title": "大雪感怀",
    "paragraphs": "翻云覆雨纷轻薄，万瑞不如三白乐。岁事相关国重轻，天意亦知人忖度。前年不雨旱为祟，今年不旱螟为恶。造物与人著力深，一饱年来何落落。宜春先生古君子，撑肠万卷一丘壑。吟哦乍拟柳飞絮，感慨相辉花有萼。商量雪意驰一骑，改变天容翔万鹤。翻思五十干道年，是非一律无今昨。日月逝矣几丰耗，人物眇然增索寞。吹箎寡唱气欲竭，陟屺何心泪犹阁。再拜珠玑卜来岁，十袭藏之富囊橐。",
    "author": "曹彦约"
  },
  {
    "id": "6920ae56-537f-4a07-9dbf-843d93b8ff1c",
    "title": "季直经干喜得三白次师绎韵见饷走笔奉和",
    "paragraphs": "三农一命如纸薄，已定盖藏犹不乐。年来悭雪意如何，抟空岁事堪隃度。新夸两白已呈祥，数日天工还作恶。栽培玉屑界琼田，指顾同云藏碧落。万象改容龙战野，满船空载鱼纵壑。诗才唤起金闺人，坡上传香梅缀萼。明当改选岁又稔，扬州骑得缠腰鹤。家有灵光独岿然，事感鸰原惊已昨。岂无他人和者寡，不有阿咸几落寞。关心不见九华楼，旧游莫歎登云阁。与我新诗字字奇，珠玉盈怀分陆橐。",
    "author": "曹彦约"
  },
  {
    "id": "c21f4181-6df9-40e5-bd48-178532dd0273",
    "title": "陪使者护客晚发京口",
    "paragraphs": "拖船鸟惊兽骇奔，追夫雷动云作屯。前日生辰使者去，贺正又出丹阳门。欲上未上军人马，似响不响县官喏。穷冬闸闭水不行，深夜火明山欲赭。尚书太尉传语来，夫船未足官须催。敌使三节能几耳，客载万舸何为哉。甘心事仇谁作俑，耻不自羞犹怂慂。古来秦祸不须胡，蒙恬斥外斯高宠。",
    "author": "曹彦约"
  },
  {
    "id": "8b7ee420-1b3b-4e2c-b756-7d35d72a755b",
    "title": "次韵李晦父炎早梅",
    "paragraphs": "华颠淡色催人老，造化无功春不早。翰林风月恣推排，万马一空三峡倒。冷暖从渠入世情，孤真为我参幽抱。单于未觉鼎鼐催，不与人间障烦恼。",
    "author": "曹彦约"
  },
  {
    "id": "3307f124-e4e0-40e4-aeee-5d2ec575db95",
    "title": "交代赵从之善石见和次韵奉答",
    "paragraphs": "诗来格律辞皆老，却恨有砖抛不早。只因清兴与花同，千咏昔闻今健倒。君家装额要冰肌，我圃耐寒夸合抱。秀色孤根各自宜，玉堂茅舍俱相恼。",
    "author": "曹彦约"
  },
  {
    "id": "6623cf2f-22ce-4ebe-97d0-bc005167708e",
    "title": "有怀昌谷老梅再次晦父韵兼赠仲元弟",
    "paragraphs": "水边篱落西湖老，结伴寒标归计早。月昏香动幅巾时，铁石广平犹压倒。新来昌谷闢藩墙，密花疎榦添环抱。等閒诗酒奉周旋，何似文书频苦恼。",
    "author": "曹彦约"
  },
  {
    "id": "bfb3a0ec-06f1-4e47-88b1-c0dd803a04ba",
    "title": "泛舟萧公陂",
    "paragraphs": "山水遶青鑪鞴红，花开絮乱春欲空。太白酌酒尘世外，小舟荡桨农事中。筑堤溉田十里同，居民举手称萧公。萧公有惠何时穷，十里穮蔉无凶丰。",
    "author": "曹彦约"
  },
  {
    "id": "c7faf007-7220-4c16-829e-4738737d672e",
    "title": "景仁寄和萧公陂诗次其韵",
    "paragraphs": "照眼石榴裙褶红，回头浪蘂随春空。春归湓浦风尘外，诗到淮南烟雨中。护田将绿一水同，造化夺巧非天公。锦囊不尽思无穷，我欲从之歌元丰。",
    "author": "曹彦约"
  },
  {
    "id": "6ef80a27-9284-4184-9d58-0cb0eeba1e66",
    "title": "方南康席上观赣妓秀英作墨梅竹",
    "paragraphs": "南州佳人号秀英，窃弄毛颕亲儒生。解衣傍若无我辈，疎梅矮竹真天成。公主朝粧弄眉墨，误作铅华污宫额。此君剑器藏锋铓，张颠幻出公孙娘。我来忽见惊心目，张八何生魏何熟。酒酣耳热且勿喧，为我慇懃写双幅。",
    "author": "曹彦约"
  },
  {
    "id": "92cd9757-ae77-401c-91d4-c1b3e7cbcd72",
    "title": "次韵魏君宝光黄云观古风",
    "paragraphs": "重湖镜展心生凉，五老壁立背负芒。中间只作如许屋，一观虽小意堂堂。书生相业线不绝，故侯墨妙灯不灭。与山三好孰四之，毕万有孙胸次阔。抛梁不须伟儿郎，黄云高举天颉颃。从龙作霖皆是物，迩来一足飞商羊。",
    "author": "曹彦约"
  },
  {
    "id": "c2d0f933-4b7f-4c83-b09b-10b31030edfb",
    "title": "次韵赵使君师夏谒白鹿游栖贤长句",
    "paragraphs": "三峡移名涧响空，中著一桥如饮虹。旁连溅瀑龙所宫，谓佛有力真冥蒙。非造物意无禹功，一线偶达成巨谼。可怪一律人聩聋，助桀唱和更撞舂。或者误信晨暮钟，万有一幸相际逢。吾儒自有名教踪，壁立万古涧底松。异端琐细秋后蛩，一物不格皆妄庸。谁知健者此山中，朴实可乱田舍翁。出郊小队不妨农，黄巖意与考亭通。长养此道如种穜，骏发尔私雨我公，穮蔉虽馑亦有丰。常行万世无污隆，行健不息人中龙。不妨更击白鹿鼓，扣之大小皆舂容。",
    "author": "曹彦约"
  },
  {
    "id": "7d3405a0-7335-426e-b4b0-6a2a12c5f3d3",
    "title": "同景辅登楼约集少陵句  其一",
    "paragraphs": "徐步移斑杖，登临意惘然。云霄遗暑湿，楼合倚山巅。薄劣惭真隠，虚空不离禅。我生无倚著，自有一山川。",
    "author": "曹彦约"
  },
  {
    "id": "432d58f9-3a4c-470d-859f-eebe01d6ab92",
    "title": "同景辅登楼约集少陵句  其二",
    "paragraphs": "开闢当天险，分明在眼前。野桥齐度马，森木乱鸣蝉。稠叠多幽事，凄凉忆去年。何时一樽酒，恣意向江天。",
    "author": "曹彦约"
  },
  {
    "id": "c54abb7d-5d8e-498a-9f04-fa7755fe5d54",
    "title": "送十三郎赴尉汉阳二首  其一",
    "paragraphs": "宦路今如此，亲闱望已深。是谁门户责，慰我父兄心。镜里休频看，杯中但浅斟。前贤官业处，端的要追寻。",
    "author": "曹彦约"
  },
  {
    "id": "0d7e39cc-4ee4-4caa-99c4-9fc1ac0aa3cb",
    "title": "送十三郎赴尉汉阳二首  其二",
    "paragraphs": "此地关情久，淳庞好士民。向来同患难，今历几秋春。䌽棒迎新尉，绨袍说旧人。为言昌谷老，寄语益相亲。",
    "author": "曹彦约"
  },
  {
    "id": "97f14fb8-d1c8-42b6-b213-ee933c19d196",
    "title": "出郊偶成呈府判知县三丈二首  其一",
    "paragraphs": "奉行三尺令，问讯十分春。鸡犬柴门晓，牛羊草径新。远投双岭寺，频见耦耕人。我亦江南客，为农颇识真。",
    "author": "曹彦约"
  },
  {
    "id": "da1b3c63-d50d-4fab-801b-618bc602b1f7",
    "title": "出郊偶成呈府判知县三丈二首  其二",
    "paragraphs": "去郭喧嚣远，空江气象宽。柳舒含絮媚，梅褪著枝酸。物外登山好，公馀尽日欢。归迟应犯夜，暝色占江干。",
    "author": "曹彦约"
  },
  {
    "id": "94e0f918-3c95-4810-a8f5-8696f71580af",
    "title": "寒露日阻风雨左里诗",
    "paragraphs": "久谓热当雨，兹来归近家。露寒迟应节，天变勇飞沙。甕白应浮酒，篱黄可著花。一江三十里，直欲问仙槎。",
    "author": "曹彦约"
  },
  {
    "id": "30b7a821-e67b-4ea9-8b1a-6951bf3ea31d",
    "title": "亲友冯仪之运干挽章三首  其一",
    "paragraphs": "闻道江西使，宾筵陨德星。失声归士友，短气动朝廷。屡选非无意，迟行若有灵。忍令清燕处，我辈尚谈经。",
    "author": "曹彦约"
  },
  {
    "id": "dbfcae89-b796-4210-93dc-ec117cfba05e",
    "title": "亲友冯仪之运干挽章三首  其二",
    "paragraphs": "有学关时用，无心与物驰。已称黄发老，犹似䌽衣时。世道空机穽，襟期自坦夷。只今风月夜，犹足想清规。",
    "author": "曹彦约"
  },
  {
    "id": "0da3227e-190b-4952-a5eb-91b29bc7a482",
    "title": "亲友冯仪之运干挽章三首  其三",
    "paragraphs": "子也吾尝友，天乎独异渠。仕无通籍禄，家有厚斋书。讲说来匡鼎，风骚借子虚。争荣森窦桂，训不负蕃畬。",
    "author": "曹彦约"
  },
  {
    "id": "59eeb19d-ae47-43c1-98cc-3ea7696ff33e",
    "title": "挽致政朝散王大夫章二首  其一",
    "paragraphs": "风流江左后，今不愧诸王。弓冶儒非误，衣冠晚见偿。当时独立处，千载状元乡。天定常如此，三槐有二郎。",
    "author": "曹彦约"
  },
  {
    "id": "3508dc79-ce05-4e5b-bfd8-12c83e85b034",
    "title": "挽致政朝散王大夫章二首  其二",
    "paragraphs": "子贵人间有，亲难及盛年。出藩先使节，入从冠经筵。问政承颜日，归乡属纩前。谁能碑有道，还合传先贤。",
    "author": "曹彦约"
  },
  {
    "id": "84d1f63a-44c0-45b5-9f9e-9d22b4b2a413",
    "title": "同知枢密程公挽章二首  其一",
    "paragraphs": "用尽文章力，多驰剸拨声。一朝归禁近，再岁即钧衡。遇合功名迫，哀荣日月倾。盐梅空有志，缩手未调羹。",
    "author": "曹彦约"
  },
  {
    "id": "4b4032f8-ae3e-4f66-9bba-a2ef8a405720",
    "title": "同知枢密程公挽章二首  其二",
    "paragraphs": "忆昔都城会，论交戊午班。故书虽绝迹，晚景自贪閒。契阔形骸外，参差出处间。重来风作恶，黯淡宝莲山。",
    "author": "曹彦约"
  },
  {
    "id": "5642e6da-7820-4f54-a9d3-3fa2db8303ad",
    "title": "挽蔡祭酒诗二首  其一",
    "paragraphs": "旧说乘骢老，新来衣绣人。眷方隆嗣圣，世已厌成均。景晚迟鹓序，边秋忆虎臣。家声传庆历，忠惠岂前身。",
    "author": "曹彦约"
  },
  {
    "id": "c2306e8c-ab7a-46de-b774-a0ccf9e31c0b",
    "title": "挽蔡祭酒诗二首  其二",
    "paragraphs": "昔缔金昆好，慈恩有旧题。及今如社燕，与子共朝鸡。未见星常北，相逢日易西。定应湖上路，塞色黯招提。",
    "author": "曹彦约"
  },
  {
    "id": "97e8f513-3b39-4ba9-aede-90dd20822854",
    "title": "宿苏坊",
    "paragraphs": "客久嚣尘外，冬深驿舍前。乱山宽处日，野水暮时烟。契分新篘酒，生涯旧物毡。悠然归兴动，依约探梅天。",
    "author": "曹彦约"
  },
  {
    "id": "a40de379-606b-4b18-938d-8d4b26fea7b8",
    "title": "致政检法牛公挽章三首  其一",
    "paragraphs": "结屋明经好，经明身欲修。平生仓廪实，不为稻粱谋。宦路门方盛，容台志已酬。莫言馀八袠，犹欠少迟留。",
    "author": "曹彦约"
  },
  {
    "id": "9872d7c1-6a54-4ce3-94cf-356e3c2f59a3",
    "title": "致政检法牛公挽章三首  其二",
    "paragraphs": "瘠甚都昌境，民无晚种田。乐输虽欲速，乞籴最堪怜。帅阃施长技，王人改旧弦。本原谁任责，阴德至今传。",
    "author": "曹彦约"
  },
  {
    "id": "a0da48bf-79e4-40a4-99f4-8f77946bb667",
    "title": "致政检法牛公挽章三首  其三",
    "paragraphs": "门户关州县，交游及弟昆。每于尊俎后，窥见典刑存。岂不昏姻重，常疎药石言。矧闻丹旐发，心绪正沄沄。",
    "author": "曹彦约"
  },
  {
    "id": "9ceb7ab3-0f87-4550-b538-c6e2a8a3ca3d",
    "title": "夏日漫兴",
    "paragraphs": "广厦仍炎热，疎慵疾病中。赋诗当夏日，鼓棹近南风。自觉尘氛少，依然乐事同。夜来凭眺处，明月隠墙东。",
    "author": "曹彦约"
  },
  {
    "id": "b173dc73-6019-4c25-93b3-e3f4d4eb419e",
    "title": "龙会遇雪",
    "paragraphs": "出门能几里，风雪故相随。新岁自有巧，旧寒犹绝癡。自天藏瓦砾，与客照须眉。甲冷殊关念，丰年却在兹。",
    "author": "曹彦约"
  },
  {
    "id": "b1513fb1-d994-419d-ba55-3f6d9f2c3cfb",
    "title": "中和后一日吴门阻雪距春分才三日",
    "paragraphs": "梅容惨不竞，鸟语噤无声。二月朔已告，三日春当分。寒馀凌暖律，雪后更同云。但恐严凝误，阳和欲奏勳。",
    "author": "曹彦约"
  },
  {
    "id": "b06ab6b6-1e8d-4f59-81a7-bf6076983a82",
    "title": "桂阳走笔呈以道",
    "paragraphs": "别后蓬丘老，分杯岁又阑。发因求道白，心但济时丹。疟鬼三秋热，河鱼六月寒。不图梅影夜，对榻共平安。",
    "author": "曹彦约"
  },
  {
    "id": "02ef12ca-904d-40ac-bb4d-3c4c3d584d3a",
    "title": "龙游道中得家信",
    "paragraphs": "幸自居家乐，何须遣信来。声闻先陨获，书至尚惊猜。问仆心方定，开缄色渐回。寄言重九日，扫净玉京台。",
    "author": "曹彦约"
  },
  {
    "id": "dfc52598-f556-492e-a231-0a8567434cb6",
    "title": "闻官军收复新息",
    "paragraphs": "降敌知无日，和戎事已休。百年艰国步，九世忆家雠。获蔡驰新捷，收京有定谋。可无蜂虿虑，马健更防秋。",
    "author": "曹彦约"
  },
  {
    "id": "665ca209-37f5-493e-a52d-a09cff969d36",
    "title": "再至淮南",
    "paragraphs": "湓浦经从后，淮壖欲到时。江山春自改，风雨日相随。泥滑禽犹诉，崖悬马欲疑。解鞍聊间息，造物本无私。",
    "author": "曹彦约"
  },
  {
    "id": "ed2fc098-cc2a-4e0b-a400-0c7282874686",
    "title": "书彭仲诚诗卷后",
    "paragraphs": "惠养无他务，廉勤以自持。能宽三邑责，不为一州私。逮此来归日，还如始至时。士民难借寇，唯有召棠思。",
    "author": "曹彦约"
  },
  {
    "id": "9c38d237-83db-4fae-8a5d-6a656d589e26",
    "title": "冬至留滞舒州有怀岁旦泊舟平江门外",
    "paragraphs": "舒郡惊冬节，吴门忆岁时。天寒城闭早，冻合水行迟。再拜为兄寿，同声念母慈。穷年终是客，至日始题诗。",
    "author": "曹彦约"
  },
  {
    "id": "f36abb53-0f5b-41fb-82e6-07a6e5afe593",
    "title": "惊蛰后雪访徐孟坚不遇坐待甚久",
    "paragraphs": "忽忽弄明珠，纷纷拥塞酥。都忘春老大，复作冷工夫。甲拆迟先达，芳菲约后图。兴来还兴尽，呵手复须臾。",
    "author": "曹彦约"
  },
  {
    "id": "88062e0c-d93c-4be8-9d2a-484b1a7bd762",
    "title": "遣将追贼何公桥",
    "paragraphs": "迟尔停车久，偷生恐未然。皇威三令后，民瘼万端前。貔虎烟尘地，猩鼯雨雾天。监官有老眼，巢幕暂狂颠。",
    "author": "曹彦约"
  },
  {
    "id": "3526ba12-ef90-49a7-b6d5-e3c40a8b6ff3",
    "title": "子敬作诗已久不以见示忽出一卷共有四十字乃相陪避暑三峡桥之作戏次其韵",
    "paragraphs": "乃有诗如此，清新思湧泉。夤缘尘外景，发露性中天。旧事惊陈迹，新功喜盛年。当流欹枕处，醒得困时眠。",
    "author": "曹彦约"
  },
  {
    "id": "0e1f8243-d635-4b71-a72d-ea180727478e",
    "title": "二郎之官房陵作五言唐律两章送之  其一",
    "paragraphs": "入幕曾霑禄，之官始问津。边城甘冷淡，世路识艰辛。责重杯柈省，公馀简册频。先人清白意，百世尚书绅。",
    "author": "曹彦约"
  },
  {
    "id": "dbf64ae6-2bb7-4c6b-aec6-ab17ab807223",
    "title": "二郎之官房陵作五言唐律两章送之  其二",
    "paragraphs": "制阃今梁栋，霜台昔范模。近书先问汝，远念早宽吾。众论宜迁木，官常合守株。房陵有佳处，稳稳问征涂。",
    "author": "曹彦约"
  },
  {
    "id": "93047c4d-b9a2-406c-b039-304c6c3d086a",
    "title": "虞司理留同官面饭",
    "paragraphs": "玉版初参后，桄榔半醉中。谁知三里外，有此五人同。移座淋头雨，开窗拂坐风。明朝公事了，假道访虞公。",
    "author": "曹彦约"
  },
  {
    "id": "7b66cd05-0b87-414f-8b5a-b3fe17a910fc",
    "title": "上巳日舍舟丰城",
    "paragraphs": "路出丰城县，篮舆了夕阳。何人共列坐，胜事忆流觞。帝里衣冠近，家山念虑长。慇懃楼下水，今夜到吾乡。",
    "author": "曹彦约"
  },
  {
    "id": "1573fae5-206d-4895-b881-836ccdac26a7",
    "title": "萧散",
    "paragraphs": "风日倚馀勇，扶春不自由。在家曾半面，随我到他州。絮后酴醾约，鶑前杜宇愁。新来无吏责，萧散更何求。",
    "author": "曹彦约"
  },
  {
    "id": "e19fd8bb-e87b-444c-bd8e-ad673065e4df",
    "title": "雪中领客湖庄",
    "paragraphs": "天上琼林会，人间瑞物图。山藏真面目，地湧巧工夫。领客惊闾巷，携家窘仆奴。却思边戍地，著铁更弯弧。",
    "author": "曹彦约"
  },
  {
    "id": "ff3f27bc-d47b-4fdc-a19d-a621f53b4b87",
    "title": "连雨坐湖庄",
    "paragraphs": "泥泞政如许，出门安所之。龙公无倦日，老子有閒时。适意家常酒，忘怀独自棋。困来饶一睡，百虑本何思。",
    "author": "曹彦约"
  },
  {
    "id": "168c169f-a978-4dc7-b965-b8e86162889e",
    "title": "春问湖庄",
    "paragraphs": "问讯湖庄事，经年意若何。为渠魂入梦，老我鬓添皤。雪霁春应好，山明水渐多。遣儿征仆役，除道莫蹉跎。",
    "author": "曹彦约"
  },
  {
    "id": "525c8e21-ec39-4e7b-82a5-e1bec1e93c55",
    "title": "深春挈家下湖庄  其一",
    "paragraphs": "去郭不三里，将家踰十年。转添身散诞，况乃足蹁跹。九叠春宜老，羣芳晚更妍。得閒无一事，倚杖看秋千。",
    "author": "曹彦约"
  },
  {
    "id": "290f0592-ddb8-4d82-99a0-bf7da7b08fe2",
    "title": "深春挈家下湖庄  其二",
    "paragraphs": "我生聊自乐，人意适相随。郊外有行处，春中无倦时。虽知攀折苦，未觉燕游衰。更欲添桃李，初心不在兹。",
    "author": "曹彦约"
  },
  {
    "id": "0d12421c-ca50-466f-9f62-ca78bdda375f",
    "title": "师绎题宫姊夫惠示湖庄佳句辄次韵  其一",
    "paragraphs": "愿学言诗赐，降心识字雄。绝尘嗟莫及，雅趣喜相同。任性天怜老，贪閒鬼笑穷。可堪香火分，误入武陵中。",
    "author": "曹彦约"
  },
  {
    "id": "d3e44810-f8e4-44e9-a07d-ebf6dfbb5e63",
    "title": "师绎题宫姊夫惠示湖庄佳句辄次韵  其二",
    "paragraphs": "车马喧人境，茅茨弃道旁。无心天外得，有玉匵中藏。领略烦诗将，勾收入醉乡。会从盘谷老，野处日徜徉。",
    "author": "曹彦约"
  },
  {
    "id": "7d397ef8-8e2c-49d8-be54-3d1672d1a623",
    "title": "湖庄杂诗  其一",
    "paragraphs": "万顷苍茫外，三年种植初。路回深吠犬，藻密暗游鱼。旧酒春同盎，新茶雪不如。稍修遗老传，忘答故人书。",
    "author": "曹彦约"
  },
  {
    "id": "0d7f17dd-37bc-48b5-baa9-29b3d9865043",
    "title": "湖庄杂诗  其二",
    "paragraphs": "野水平湖阔，云山叠嶂深。一溪横驿道，两岸挟神林。乱石通人迹，孤舟系客心。几年茅苇地，松桧已侵寻。",
    "author": "曹彦约"
  },
  {
    "id": "a136c09a-4751-4068-96cc-ea046c4365c8",
    "title": "故邕管安抚李思永挽章三首  其一",
    "paragraphs": "发廪宁忧岁，防边不待秋。古来汉循吏，今说李成州。劲气横关陇，神光射斗牛。竹林天下士，一第可无求。",
    "author": "曹彦约"
  },
  {
    "id": "24b6f1ba-3ba6-4f19-b713-4b19df7de386",
    "title": "故邕管安抚李思永挽章三首  其二",
    "paragraphs": "义利明千古，躬行勇不疑。涧瀍穷正脉，张陆是吾师。仕与儒先会，官从党论卑。所施才一障，声闻彻华夷。",
    "author": "曹彦约"
  },
  {
    "id": "32af21a4-851c-4d25-958f-d1693cc0eeab",
    "title": "故邕管安抚李思永挽章三首  其三",
    "paragraphs": "念昔浮湘乐，论交一世豪。味同江左右，人忘品卑高。庇我渠渠屋，关心恋恋袍。延津龙化后，流水但空号。",
    "author": "曹彦约"
  },
  {
    "id": "267253ad-3f13-4bde-ac4c-3895921ad867",
    "title": "和赵振文太社邮筒远寄",
    "paragraphs": "天与容台掾，田园早得归。杯中宁有影，海上息忘机。世路閒身好，人生静者稀。更于蘐草处，静看老莱衣。",
    "author": "曹彦约"
  },
  {
    "id": "bc217cbc-182a-4f9e-ae2b-d42215b81896",
    "title": "陈氏夫人挽章",
    "paragraphs": "受氏推玄女，来嫔得召南。躬行其诫七，礼尽所从三。孝养衣皆䌽，权舆色已蓝。霜风吟木末，哀怨不能堪。",
    "author": "曹彦约"
  },
  {
    "id": "835e1cbf-7dc3-41c6-a2d2-fb031ebef73e",
    "title": "送以道赴汉东兵官因呈绣使吴胜之同年兼简李伯行检法许定夫军使三首  其一",
    "paragraphs": "久入功名会，新携辟召书。忠勤曾策励，奋迅此权舆。当路心知己，长城指望渠。只将真实地，持守足安居。",
    "author": "曹彦约"
  },
  {
    "id": "7c05ba07-93ed-4be3-8769-a35fdb2ee5eb",
    "title": "送以道赴汉东兵官因呈绣使吴胜之同年兼简李伯行检法许定夫军使三首  其二",
    "paragraphs": "仗斧暴公子，酌泉吴隠之。斯人未易得，于我最相知。见义为常勇，求贤信不疑。典刑今在此，此去有馀师。",
    "author": "曹彦约"
  },
  {
    "id": "be51bdd4-e982-43e4-a4df-881e45063ef0",
    "title": "送以道赴汉东兵官因呈绣使吴胜之同年兼简李伯行检法许定夫军使三首  其三",
    "paragraphs": "李许相从久，时方混武文。议刑新幕府，保塞旧将军。二士俱人物，三贤更主君。春兰秋菊意，他日共风云。",
    "author": "曹彦约"
  },
  {
    "id": "fbc3ac4e-56ad-4231-b987-5a9307a542f1",
    "title": "祕阁修撰雷文卿挽章二首  其一",
    "paragraphs": "殄瘁连乡党，凋零及老成。玉亡修水秀，星掩寿沙明。不上论思直，空馀餽饟名。盖棺隆眷在，论譔见哀荣。",
    "author": "曹彦约"
  },
  {
    "id": "748343f2-6a27-4cf6-819c-887c0a2fe444",
    "title": "祕阁修撰雷文卿挽章二首  其二",
    "paragraphs": "访我鸣琴日，闻公吐屑言。循良临武政，忠愤大奚冤。厥后依英簜，新来近达尊。却归桑梓路，忍对建昌门。",
    "author": "曹彦约"
  },
  {
    "id": "ebc4f162-e8ea-4908-ba56-46606a1246ac",
    "title": "右史殿撰吴之平挽章二首  其一",
    "paragraphs": "阃制恩威足，边防戍守牢。政平多暇日，民费绝秋毫。豹尾天光近，螭头地势高。孰令黄石水，旦旦只空号。",
    "author": "曹彦约"
  },
  {
    "id": "92cbd763-07af-4a37-a612-943034c3419b",
    "title": "右史殿撰吴之平挽章二首  其二",
    "paragraphs": "生长均江左，游从集豫章。官曹推扫溉，人望极轩昂。谠论暌违后，休声涕泪傍。凤池纶綍手，挥翰发幽光。",
    "author": "曹彦约"
  },
  {
    "id": "dab21a9f-8961-4de0-94a7-0a79825a35be",
    "title": "故殿撰修史李舍人挽章二首  其一",
    "paragraphs": "四戒从谁得，忠勤与孝廉。本原来简册，膏润到闾阎。仕久机锋熟，时来智虑添。平生真售用，家法有森严。",
    "author": "曹彦约"
  },
  {
    "id": "13ae0f7d-70e4-4e90-ad0a-4d2fd1839343",
    "title": "故殿撰修史李舍人挽章二首  其二",
    "paragraphs": "丁未慈恩盛，从容最后来。一从辞墨绶，三徙入鸟台。记动时方好，持衡去不回。恩荣频出綍，晚遇有馀哀。",
    "author": "曹彦约"
  },
  {
    "id": "984d4592-6771-47d9-b8a3-9ee32c202f54",
    "title": "故福建提刑锺编修挽章二首  其一",
    "paragraphs": "问俗周方国，推贤汉吏师。立朝天有喜，仗节玉无疵。得自南轩学，亲承北面师。更无工部句，可继八哀诗。",
    "author": "曹彦约"
  },
  {
    "id": "b6336766-8dcf-4cf5-92de-be309279b251",
    "title": "故福建提刑锺编修挽章二首  其二",
    "paragraphs": "江汉迎归客，潇湘问故人。锦衣新炫昼，绣使近行春。坐对长沙酒，空伤夜雨神。南楼风月下，霏屑易成尘。",
    "author": "曹彦约"
  },
  {
    "id": "42a1b8bb-2b75-4815-b93e-61ad569a1f67",
    "title": "薛端明挽章三首  其一",
    "paragraphs": "讲学声名早，飞腾蔼士林。九重嗟见晚，诸老愿交深。时有亨嘉会，天无平治心。每于当用处，梁父又重吟。",
    "author": "曹彦约"
  },
  {
    "id": "f7101fab-cf72-4afb-932b-bcadcc3d6482",
    "title": "薛端明挽章三首  其二",
    "paragraphs": "谏诤严凝地，论思咫尺天。直弦宜问俗，曲突却临边。儒道终期用，皇威可得宣。视仪虽两地，难到玉阶前。",
    "author": "曹彦约"
  },
  {
    "id": "4fe5be13-bb2b-4332-a159-b89ed3c81041",
    "title": "薛端明挽章三首  其三",
    "paragraphs": "客本何为者，逢公幕府开。兵间虽有志，度外本非才。流水音何在，高风首屡回。只今巖石望，宁忍泰山颓。",
    "author": "曹彦约"
  },
  {
    "id": "adc0e9bd-47e5-4569-814a-63aa38aef4b1",
    "title": "故殿撰侍郎赵公挽章三首  其一",
    "paragraphs": "惠国垂芳久，泸南锡第初。诗书今有此，衣钵正关渠。业大喧朝野，儒酸羨里闾。只言三桂盛，五桂尚权舆。",
    "author": "曹彦约"
  },
  {
    "id": "13a8b29a-d0b2-43e2-93ca-94827df23a3a",
    "title": "故殿撰侍郎赵公挽章三首  其二",
    "paragraphs": "边锁求良牧，京华倚重臣。抚摩中有备，发擿静无尘。效著龙颜动，班疑豹尾真。讣闻遗憾见，进秩有明纶。",
    "author": "曹彦约"
  },
  {
    "id": "4c550e4d-a597-40ba-bc88-543fe3190185",
    "title": "故殿撰侍郎赵公挽章三首  其三",
    "paragraphs": "早岁灯窗密，中年宦海遥。相看嗟落寞，晚复共渔樵。已矣耆英会，居然一叶凋。岂无朋友念，人物歎公朝。",
    "author": "曹彦约"
  },
  {
    "id": "fe32b356-a6d8-4488-bd61-9714d16f8bf6",
    "title": "后溪先生刘阁学挽章三首  其一",
    "paragraphs": "早际龙光渥，中更贝锦伤。升沈关运数，变故识忠良。天定当持国，时来倚干方。至今羊叔子，名绕岘山傍。",
    "author": "曹彦约"
  },
  {
    "id": "ee80a98d-b1f1-4396-8163-859221627b4a",
    "title": "后溪先生刘阁学挽章三首  其二",
    "paragraphs": "任重行吾道，忧心属钜公。三朝千载遇，一代数人中。笔健心犹壮，名高晚更穹。差肩谁许似，八秩有初终。",
    "author": "曹彦约"
  },
  {
    "id": "8a14af7b-665c-4a53-a51c-d68259af2c4f",
    "title": "后溪先生刘阁学挽章三首  其三",
    "paragraphs": "忆奉巴西燕，工歌到鹿鸣。西清多学士，南省旧门生。属耳灵光在，惊心砥柱倾。湖庄空望眼，读记若为情。",
    "author": "曹彦约"
  },
  {
    "id": "1e3f7ddd-cff8-4558-8b85-ace73d40998f",
    "title": "总领户部杨公挽诗  其一",
    "paragraphs": "华显世儒业，循良今吏师。未应州县薄，能简庙堂知。沃辔歌周雅，含香问汉仪。经纶殊未展，曛景迫崦嵫。",
    "author": "曹彦约"
  },
  {
    "id": "b397e566-a73f-4ae6-ba56-53121ef05e32",
    "title": "总领户部杨公挽诗  其二",
    "paragraphs": "赪尾劳民久，青天转粟艰。三年流马运，一笑狎鸥閒。天远才多阨，功深报肯悭。勒铭周伏柱，何恨掩丘山。",
    "author": "曹彦约"
  },
  {
    "id": "e0e78bc4-8b09-4525-a082-fa652ae37220",
    "title": "总领户部杨公挽诗  其三",
    "paragraphs": "二昆同唱第，短世不堪言。生晚欣亲炙，谦㧑过抚存。里门重拥篲，秀野祇空园。零落西归藁，谁能作九原。",
    "author": "曹彦约"
  },
  {
    "id": "662dd1fb-a606-4453-a175-ebc37a5b2cf5",
    "title": "故经略华文赵郎中崇宪挽章三首  其一",
    "paragraphs": "国是归宗相，儒科看嫡传。与时常落落，持论极拳拳。柄用无韩范，师承有涧瀍。衣冠何足论，父子世称贤。",
    "author": "曹彦约"
  },
  {
    "id": "b38d19c2-bc48-40bf-a029-6b7fab03bdd5",
    "title": "故经略华文赵郎中崇宪挽章三首  其二",
    "paragraphs": "出处权轻重，几微见老成。我官浑漫浪，公道要分明。忠定名先正，奸谀魄自惊。翻思元祐事，千古欠哀荣。",
    "author": "曹彦约"
  },
  {
    "id": "df2b04a6-5c39-49d2-9ad0-f38423e86236",
    "title": "故经略华文赵郎中崇宪挽章三首  其三",
    "paragraphs": "世路平平好，民庸处处高。入朝宁却步，及物自忘劳。系望人宗主，为仪国羽毛。修文才下寿，天亦负英豪。",
    "author": "曹彦约"
  },
  {
    "id": "47422357-0c34-4036-9482-f5c4ec49acd3",
    "title": "挽宁宗皇帝词二首  其一",
    "paragraphs": "百六消氛雾，东南立际蟠。统传三圣后，枕奠百年安。不识游畋乐，深知稼穑难。何人青史上，敢作汉唐看。",
    "author": "曹彦约"
  },
  {
    "id": "05111616-8f1b-4dbf-bda2-1da2deba281c",
    "title": "挽宁宗皇帝词二首  其二",
    "paragraphs": "混一开羣策，忧勤损万年。衣冠藏禹穴，历数袭尧天。密定诒谋议，难留厌世仙。乌号攀莫及，有泪彻渊泉。",
    "author": "曹彦约"
  },
  {
    "id": "f08678a9-f396-4165-b0dc-1b7d9ea11f3c",
    "title": "故丞相忠定赵沂公挽章三首  其一",
    "paragraphs": "对策飞龙日，宗卿夙所期。时来人激烈，身定国危疑。一德三朝老，孤忠百世师。是非空贝锦，铭篆有钟彝。",
    "author": "曹彦约"
  },
  {
    "id": "e193d1f5-0f9e-4013-8aff-587dba639057",
    "title": "故丞相忠定赵沂公挽章三首  其二",
    "paragraphs": "盐䇲宽闽甚，兵权虑蜀多。闽民今可矣，蜀事竟如何。便好尸而祝，初无玷可磨。繄谁求径捷，行陆强风波。",
    "author": "曹彦约"
  },
  {
    "id": "02b28526-86f3-4d7c-8a05-33f47605da5b",
    "title": "故丞相忠定赵沂公挽章三首  其三",
    "paragraphs": "谫谫羣情便，嶤嶤俗眼惊。此身无利钝，于国要忠诚。得力平生学，求仁死后名。登门非雅素，持论略公平。",
    "author": "曹彦约"
  },
  {
    "id": "f7ec8f75-4118-44f2-9e21-8e6b9a15dd9b",
    "title": "戏集少陵句",
    "paragraphs": "山晚浮云合，天寒鸧鸹呼。世人共卤莽，行路日荒芜。衰谢身何补，低垂气不苏。所过凭问讯，似欲慰穷途。",
    "author": "曹彦约"
  },
  {
    "id": "6b4769bd-58d7-4086-b00b-54c52b3f504d",
    "title": "郭承禧同年解倅印趋朝  其一",
    "paragraphs": "昔在慈恩会，交新意已亲。相逢游宦处，不比后来人。共度衡阳夏，平分岳麓春。夤缘如此少，欲别倍伤神。",
    "author": "曹彦约"
  },
  {
    "id": "840e30ed-12bb-4d42-9b8e-52490d2c71aa",
    "title": "郭承禧同年解倅印趋朝  其二",
    "paragraphs": "仕路何曾乐，迎亲却是荣。诸公新引类，难弟久专城。便恐班朝著，无劳仗友生。长沙风月夜，炯炯自清明。",
    "author": "曹彦约"
  },
  {
    "id": "5e9b0595-ab50-4a42-a667-1710e0d5a96e",
    "title": "张行父大监出镇章贡舣舟来索诗",
    "paragraphs": "颇觉邅回甚，由来去就轻。坐曹虽冷淡，出位极精明。我老犹贪禄，君行已问程。虎头虽好郡，朝路忆峥嵘。",
    "author": "曹彦约"
  },
  {
    "id": "aa589027-5295-44eb-bc0b-57d4a2be0df7",
    "title": "中秋后一夕独卧月台",
    "paragraphs": "分得秋容半，添来爽气深。静中无罣碍，此处好登临。老景当风卧，平生爱月心。几回乌鹊动，晓色上平林。",
    "author": "曹彦约"
  },
  {
    "id": "8b60e23f-b35c-47c6-8965-a1df3ffb4d4c",
    "title": "春到湖庄",
    "paragraphs": "饱绿匀杨柳，殷红茁海棠。将春到昌谷，及早下湖庄。祠事三年乐，边心万里长。新来和气好，吉报已占祥。",
    "author": "曹彦约"
  },
  {
    "id": "50ded0c6-084a-4dab-8cce-bd5fe8bad1d2",
    "title": "奉济驿次杜老送严公韵",
    "paragraphs": "奉济传芳久，当年折柳情。来赓工部句，去作锦官行。诗妙将安倣，吾衰及此荣。草堂修旧否，得见慰平生。",
    "author": "曹彦约"
  },
  {
    "id": "43313dc5-1dcf-4147-9464-18459fc1b2c7",
    "title": "江村散步",
    "paragraphs": "已落无边木，犹诛不尽茅。沙光迎远景，风力閙寒稍。牧处高低路，渔时远近郊。竹篱茅舍外，门闭可推敲。",
    "author": "曹彦约"
  },
  {
    "id": "77fa5764-cc46-4e68-b38f-09c951e18e7f",
    "title": "晚晴",
    "paragraphs": "賸水浸秋碧，馀霞占晚红。浩歌鸣鹤后，柔橹泛鸥中。酒戒情难遣，诗吟老未工。怀哉真面目，助顺企清风。",
    "author": "曹彦约"
  },
  {
    "id": "1713efab-4b9e-4975-b6a2-55e75ac13b31",
    "title": "闻道旁有死于贼者",
    "paragraphs": "义气穷羣策，妖氛惨一隅。分忧吾弗职，殊死尔何辜。智者连千虑，天乎媿匹夫。诸军犹请战，此道不榛芜。",
    "author": "曹彦约"
  },
  {
    "id": "7c079e2f-bc8a-4dce-a81a-527c1e3dd151",
    "title": "送真希元侍郎得祠西归",
    "paragraphs": "愿治方凝竚，求归竟得閒。空令如我辈，忍媿尚朝班。望重忠嘉上，身轻去就间。渺然人物虑，少壮亦衰颜。",
    "author": "曹彦约"
  },
  {
    "id": "1d69a96b-bfe1-44d6-a62a-24cd07ee5dc7",
    "title": "红梅",
    "paragraphs": "雪月共高寒，求多意未阑。林逋五品服，宋璟九还丹。老友松筠健，贤宗鼎鼐酸。任渠蜂蝶閙，难作武陵看。",
    "author": "曹彦约"
  },
  {
    "id": "6ba07a4b-d5aa-457b-b9a7-71b6d260161b",
    "title": "暮春",
    "paragraphs": "春尽无何耳，客行犹及之。水光风约束，山貌雨矜持。物态从前好，官身到底癡。只言餐秀色，十口政忧饥。",
    "author": "曹彦约"
  },
  {
    "id": "aa9e63ba-6f4e-4240-93be-155c524c6a1e",
    "title": "社日热甚中夜得雨",
    "paragraphs": "蛆蚁开新盎，鸡豚落社锅。草衰秋水浄，木脱暮山多。颢气时应爽，骄阳老更苛。依然霖雨在，暑酷要消磨。",
    "author": "曹彦约"
  },
  {
    "id": "043f26ba-674b-4747-92f4-028187f60710",
    "title": "得雨",
    "paragraphs": "跼蹐民无地，焦熬岁不天。雨方宽赵日，数已入汤年。调饷今方尔，蠲租恐未然。古来勳业盛，根本讳沉绵。",
    "author": "曹彦约"
  },
  {
    "id": "c281dd97-9cfd-4fa9-b1aa-d5e23d8bab48",
    "title": "舟中连雨",
    "paragraphs": "客里逢连雨，龙公不贷人。一蓬遮晦朔，万虑入悲辛。忽忽淹吾道，堂堂送此春。谁欤讼风伯，挥扫鑑中尘。",
    "author": "曹彦约"
  },
  {
    "id": "bfc13859-b64f-413d-a814-635a7df4cf36",
    "title": "盘谷胡季随挽章二首  其一",
    "paragraphs": "天地开南学，葵轩接五峰。淳熙亡一鑑，盘谷有真踪。庭立心传鲤，门乘玉润龙。风流遮不断，堂斧若为封。",
    "author": "曹彦约"
  },
  {
    "id": "7946e3fc-ebb7-48bc-987d-612179efa0fd",
    "title": "盘谷胡季随挽章二首  其二",
    "paragraphs": "我负光华遣，君从恳请来。人如九鼎重，席为百泉开。梁坏帡幪屋，星移绛帐台。湘西明在眼，欲渡不堪哀。",
    "author": "曹彦约"
  },
  {
    "id": "eec773e0-57f9-44a4-9222-b219ebdfc9b1",
    "title": "陈伯量挽诗二首  其一",
    "paragraphs": "朴茂开城府，师资足楷模。官卑虽晚境，子仕却亨途。不酒陈惊座，无金疏大夫。何人碑有道，老手看慈湖。",
    "author": "曹彦约"
  },
  {
    "id": "81fca253-e599-4ff9-96dd-866ac7de9d2b",
    "title": "陈伯量挽诗二首  其二",
    "paragraphs": "我晚惭初学，公才又壮年。同盟觉山寺，共饮玉溪泉。薄宦身常隔，高怀骨易仙。伤心风作恶，不助过湖船。",
    "author": "曹彦约"
  },
  {
    "id": "2018afa1-b5c8-40fa-a028-cf9e4e7c7463",
    "title": "赵知宗挽诗三首  其一",
    "paragraphs": "壮日民师帅，中年国典刑。六分名郡竹，两粲使华星。䌽戏方娱侍，丹旌忽篆铭。空馀泉一滴，万古歎清泠。",
    "author": "曹彦约"
  },
  {
    "id": "3038ea2a-b86e-4c20-84dd-85aba49c0128",
    "title": "赵知宗挽诗三首  其二",
    "paragraphs": "三桂先猷远，公来应瑞芝。子能传世业，令欲徧孙枝。笏盛牀应满，端闿橐已持。挂冠犹进秩，天意卜深知。",
    "author": "曹彦约"
  },
  {
    "id": "db31dc4f-7506-4010-8d8d-2aa94f777c31",
    "title": "赵知宗挽诗三首  其三",
    "paragraphs": "汇水夸同邑，桐江事事贤。骨寒谁与地，言重却牋天。游宦常千里，归来共一川。西门今日路，忍泪入资延。",
    "author": "曹彦约"
  },
  {
    "id": "a832795c-0c49-4ae0-9506-9c18a6dfb45b",
    "title": "彭师泰挽章",
    "paragraphs": "家世文为富，居寒地不寒。诸昆亲受业，二祖昔闿端。属耳青云杳，惊心逝水湍。后来方屹立，天不误儒冠。",
    "author": "曹彦约"
  },
  {
    "id": "2ad31401-179a-4b93-af3b-4d93833ff518",
    "title": "黄季通挽章",
    "paragraphs": "世务经心早，乡评好弟昆。但为三径乐，无间一家言。已作贤关梦，争如藻鑑冤。霜严中夏发，桑柘老南园。",
    "author": "曹彦约"
  },
  {
    "id": "5dec4cf3-4958-48f8-8539-a97e7dea6550",
    "title": "读乞归不允诏",
    "paragraphs": "有赫丝纶宠，空贻老病羞。命从今日下，事比去年愁。已向祠官去，犹为讲席留。谁知蝴蝶梦，栩栩到吾州。",
    "author": "曹彦约"
  },
  {
    "id": "33a168a2-2a00-40d9-8eaa-0cc88a4e4943",
    "title": "课园丁洗竹",
    "paragraphs": "种竹年华晚，新添数百竿。低垂非我好，冗长要人删。直节心期露，疎行眼界宽。从兹风月夜，清白足相安。",
    "author": "曹彦约"
  },
  {
    "id": "0d2edb9e-af3d-48ec-a87d-51f397a47ed8",
    "title": "邵武赵使君挽章二首  其一",
    "paragraphs": "近代金枝里，何人桂籍传。祖孙三世盛，文武两科全。日月开宏业，山川哭盛年。天高无可问，有德在民编。",
    "author": "曹彦约"
  },
  {
    "id": "7ebe0524-cdd1-491d-b6bd-f32f785802d4",
    "title": "邵武赵使君挽章二首  其二",
    "paragraphs": "脱白同辛丑，苍黄共丙寅。京华夸俊逸，鄂渚话酸辛。谓上樵川最，还登要路津。邻墙摧一柱，岁晚倍伤神。",
    "author": "曹彦约"
  },
  {
    "id": "2fe7d544-ebc5-4c0b-8865-f725a309df33",
    "title": "道中遣兴",
    "paragraphs": "游宦何曾乐，佳时又出门。春深花处处，社近鼓村村。天地一羁旅，江山千吐吞。平生黄嬭误，今日麴生尊。",
    "author": "曹彦约"
  },
  {
    "id": "333df438-df92-4be3-9a6a-144bec978fdd",
    "title": "潘景泰知县挽章",
    "paragraphs": "甚矣吾衰久，犹能诔故人。爱贤高赞画，造士忆同寅。道丧悭人物，才难泣搢绅。颇闻兰玉秀，天不误儒身。",
    "author": "曹彦约"
  },
  {
    "id": "d35a2aba-55b6-413c-b502-4f0d9f49748b",
    "title": "岳德器远来见访袖出六年前所赋湖庄诗次韵答之",
    "paragraphs": "巴蜀归才子，江湖枉使车。久吟工部句，新寄子公书。面对花应笑，眉开柳为舒。苦无杯酒暇，人事正纷如。",
    "author": "曹彦约"
  },
  {
    "id": "fc271426-469b-48a4-a5b5-c5e705f0676f",
    "title": "羣山阁",
    "paragraphs": "万里云萍一酉阳，便将和气压荒凉。挽回梅萼依明烛，管领椒花入寿觞。笑里不知熊轼重，醉馀犹记博山香。只因腊雪成佳集，等到春来味更长。",
    "author": "曹彦约"
  },
  {
    "id": "4b55f371-5ac6-4919-a47a-509cb6fc32ba",
    "title": "雨后早行",
    "paragraphs": "鼓钲攒点担先行，未报平安睡已惊。灯火避明天弄晓，鸟乌无乐雨悭晴。唤来野渡水新涨，饱得晨炊烟自横。驿使岭头无一信，笋舆咿轧强贪程。",
    "author": "曹彦约"
  },
  {
    "id": "5ad0cbba-67f6-43ee-b7c2-c211570cdb3c",
    "title": "和西园胡季履见寄  其一",
    "paragraphs": "衣冠叶叶著师儒，创见皇家异代无。前事盛哉申国吕，近时继者武夷胡。累朝经学堪贻厥，三世名家列友于。莫道新来凋一萼，西园老柏更清癯。",
    "author": "曹彦约"
  },
  {
    "id": "bffc3af9-1dfc-4b8c-9af3-73c1dd8583b7",
    "title": "和西园胡季履见寄  其二",
    "paragraphs": "百年几见弦三歎，万事相违臂一交。道合不知身隠见，诗来如见手推敲。我仪图此藏周庙，人实云何滞楚包。无奈庐山归梦急，遣书空报白云巢。",
    "author": "曹彦约"
  },
  {
    "id": "22b377ab-285e-425e-be7b-79e22ba8351a",
    "title": "饮良父弟横舟",
    "paragraphs": "簿书日月费消磨，华鄂归来乐事多。已涉一川舟自在，相安众口麴平和。人生正好乘流止，尘世相逢对酒歌。欲泛五湖真浪语，浮家犹足镇风波。",
    "author": "曹彦约"
  },
  {
    "id": "f5085051-f5ce-49c6-b64c-76d074b51fb2",
    "title": "连雨中买归舟",
    "paragraphs": "泛菊囊萸事已休，光阴无脚驶如流。更无出入消磨雨，只有悲凉断送秋。戴屋未停持繖手，买舟先办打篷头。悬知明镜重飞处，昵昵灯前问鄂州。",
    "author": "曹彦约"
  },
  {
    "id": "d42f8a78-c012-45bf-973d-ada2ac69820b",
    "title": "迎寺丞舅归舟",
    "paragraphs": "桂林使者赤松人，争得匡庐自在身。蝉蜕一官惊俗子，鹳鸣双艣压江神。人生到此方为乐，世路新来可具陈。开尽朱门无锁钥，满城桃李万家春。",
    "author": "曹彦约"
  },
  {
    "id": "3aa714cf-7afb-40c2-a563-7ab25efcc456",
    "title": "送雷赴漕召  其一",
    "paragraphs": "诏书隠隠下穹窿，已觉朝廷后此翁。儒雅久称唐吏部，典刑今对汉申公。薰风使者驱驰外，暇日斯民长养中。麦陇秧田政如许，定应归报不言功。",
    "author": "曹彦约"
  },
  {
    "id": "78517911-5062-4082-b415-cccf8b4f3557",
    "title": "送雷赴漕召  其二",
    "paragraphs": "几年分阃作遨头，又拥皇华岁两周。岂有休声勤注倚，尚持英簜但咨诹。只今衮职须谁补，自古官身可自由。相业青徐宁有定，好将功业张吾州。",
    "author": "曹彦约"
  },
  {
    "id": "db3160c6-5b47-4797-8b6f-071b0cac64a4",
    "title": "送雷赴漕召  其三",
    "paragraphs": "我生虽晚亦匡庐，得见先生喜有馀。止为包荒安邸舍，敢将入幕论乡闾。一官贪禄无他望，四海安身即定居。幽谷若因明主问，莫言臣邑有相如。",
    "author": "曹彦约"
  },
  {
    "id": "87f08e5a-3d47-422a-80d8-b868dce78622",
    "title": "送萧季然倅均州",
    "paragraphs": "持家远与立朝同，善继何人似迺翁。国史但书萧傅直，乡评更仰伯夷风。只今边备艰难际，自古官箴谨饬中。四袠亲朋今健者，尚看褒诏诧江东。",
    "author": "曹彦约"
  },
  {
    "id": "e502356c-9cee-4591-8460-73894e64f219",
    "title": "送绵竹王主簿",
    "paragraphs": "渴想才名不计年，得诗甜处彻中边。知君眼里藏青白，讬意杯中别圣贤。万里偶逢多幸耳，一朝相别两茫然。荣归蜀道川涂稳，莫漫嚱吁信谪仙。",
    "author": "曹彦约"
  },
  {
    "id": "e1ba658e-3cf3-4130-8fd4-0419deac17f0",
    "title": "送赵主簿",
    "paragraphs": "新诗燕婉似花繁，好在鹓行接羽翰。一笑相逢江海客，三年犹老簿书官。见闻我阙犹干禄，矍铄君能欲据鞍。却似岑参寮友会，阳春一曲和皆难。",
    "author": "曹彦约"
  },
  {
    "id": "880a128e-3f0e-40c4-9bdf-856187d89d55",
    "title": "送易彦章以太学正召",
    "paragraphs": "涵养书生二百春，为渠文物有经纶。只今领袖贤关地，畴昔锱铢舍法人。吾道年来多落落，士风从此却彬彬。不应小折陈蕃角，谩谓朝家弃直臣。",
    "author": "曹彦约"
  },
  {
    "id": "c72e1314-d2ec-4d31-90b0-f16dcb4c2820",
    "title": "为谢府题制锦堂",
    "paragraphs": "锦江新制夺春妍，物采名堂意晓然。应有五纹供帝衮，曾无一缕费民编。年来抚字谁高手，古道循良此比肩。经纬一同馀事耳，清朝昼绣说家传。",
    "author": "曹彦约"
  },
  {
    "id": "0a1d3f72-2515-44d9-a85a-be3cc1d161e1",
    "title": "漫成寄朱伯海主簿",
    "paragraphs": "幸拜恩纶强自宽，穷居寒士忝微官。风霜迢递踰千里，晨夕间关历万端。一片山城常寂寞，几宵灯火忆团栾。当年别后伤心处，极目君峰草木寒。",
    "author": "曹彦约"
  },
  {
    "id": "3558cec9-7727-4677-be69-4def4358975d",
    "title": "陪总卿路钤相麦观花修出郊故事",
    "paragraphs": "二月春光最恼人，不禁春恼更寻春。关心秀入青青陇，适意红临滟滟津。开阖雨晴天气巧，铺张桃李世情均。病夫已作庐山梦，尚拥篮舆讬后尘。",
    "author": "曹彦约"
  },
  {
    "id": "bfb09c71-5675-44b5-8188-57151dcaf2b6",
    "title": "秋日出郊",
    "paragraphs": "早是清和便束装，只今庭叶报新凉。山应险尽饶宽大，水欲平来尚激昂。已服官常犹潦草，未纾民力要商量。鲜于司马经行处，文物彬彬意绪长。",
    "author": "曹彦约"
  },
  {
    "id": "0dc136c5-42f6-429d-b510-d300f6e0a163",
    "title": "送湖口尉王德高解印东归",
    "paragraphs": "笑解龟符指郑乡，应从凤口得书忙。平生璧水功名志，壮岁锺山姓字香。恶少何人窥甕牖，长官无事燕琴堂。从今我亦南州吏，乞取梅仙已验方。",
    "author": "曹彦约"
  },
  {
    "id": "fe13746c-f50c-4620-a4aa-ced128edde0d",
    "title": "程宰虞簿和县庠老桂诗见贻再赋以谢",
    "paragraphs": "风流人物冠瀛寰，折桂曾惊咫尺颜。肯赋摽梅深有味，已标仙籍正相关。一枝笑入絃歌里，千古名传俎豆间。欲搅枯肠追妙语，飞来双鹤杳难攀。",
    "author": "曹彦约"
  },
  {
    "id": "84cc964f-7fe3-4c4e-ad36-df97fbfda558",
    "title": "龙游道中即事",
    "paragraphs": "几年舟楫便吾曹，步入龙游记所遭。激水代舂城旦坐，叉松亲爨店人劳。屏除车马肩舆冗，料理泥沙甃甓高。忙里著晴天意好，坐令行客兴滔滔。",
    "author": "曹彦约"
  },
  {
    "id": "5929b04c-f926-4be6-af53-502658f63382",
    "title": "送腊",
    "paragraphs": "谓向年前稍自宽，恼人时序故多端。几回水落还添浦，百样天晴却转寒。未有梅开供探讨，若无酒遣太衰残。明朝便是春来处，暖律丁宁著眼看。",
    "author": "曹彦约"
  },
  {
    "id": "77fc64c1-c0cb-49ec-a801-03f05b402257",
    "title": "家本谯人得奉祠亳州喜赋述怀",
    "paragraphs": "宦游随喜亦云聊，笔橐何官晚见招。已定秦关无论蜀，好恢汤亳却归谯。雪边庐岳云千岭，雨后湖庄水一腰。买得扁舟能著我，便无西子也逍遥。",
    "author": "曹彦约"
  },
  {
    "id": "af5c5c61-8760-4d1d-8b54-d2ca04c197fd",
    "title": "送钱文季国博赴召  其一",
    "paragraphs": "每向招贤看典刑，中间人物似零丁。只因朋党排诸老，无复纷纶任五经。一节何如归帝所，赐环元不为郎星。古来官职论车斗，只有忠嘉可篆铭。",
    "author": "曹彦约"
  },
  {
    "id": "740a2e27-51fe-4de7-b392-9c0de33636ef",
    "title": "送钱文季国博赴召  其二",
    "paragraphs": "冲暑相迎慰寂寥，忍寒为别助萧条。笑谈但喜频挥麈，梦想何尝到续貂。已办犁锄供老圃，尚乘轺传讬公朝。班联若问官联旧，说与思归不自聊。",
    "author": "曹彦约"
  },
  {
    "id": "7d04f863-9e05-481a-81e6-6e34d16809cb",
    "title": "春到湖庄",
    "paragraphs": "堤南堤北水溶溶，旁倚羣山不碍风。收拾田园供老境，栽培桃李课新功。墙头向长千章耸，润下潜流一线通。脚力尚堪行乐在，年来天不负衰翁。",
    "author": "曹彦约"
  },
  {
    "id": "dcfd5b57-cab8-4369-889d-83f395806af0",
    "title": "湖庄述怀  其一",
    "paragraphs": "昌谷喧声渐屏除，湖庄新意亦空疎。远栽夏木来鸣鸟，短截寒谼纵小鱼。架有空籤聊贮药，楼无他用只储书。病来得惰因成趣，此外于人百不如。",
    "author": "曹彦约"
  },
  {
    "id": "ccc7f569-c4b6-401f-ab29-00606018dee1",
    "title": "湖庄述怀  其二",
    "paragraphs": "门无宾客愧朋侪，冷淡何人谅此怀。随意作诗无唱和，等閒沽酒不安排。每扶短杖行方稳，欲泛扁舟计未谐。访得庐山与彭蠡，不论晴日杂阴霾。",
    "author": "曹彦约"
  },
  {
    "id": "104cc6d1-373d-4253-ad1b-8995e11844e7",
    "title": "湖庄春晚",
    "paragraphs": "栽种成阴恰十年，水光山色静无边。杏桃赏徧春容老，松竹添多晚力坚。向有味中求冷淡，好宽怀处且盘旋。干戈渐说边尘息，朽木因依得昼眠。",
    "author": "曹彦约"
  },
  {
    "id": "cc5abf18-bd15-47ec-b688-64cba6de14e1",
    "title": "使君领客访湖庄分简斋茂林当日映羣贤之句得羣字",
    "paragraphs": "风流人物总能文，洗我榛芜久离羣。意气扫除投老障，浩歌惊起住山云。风迎小队春三月，天与湖庄景十分。七子赋诗皆宠武，刳肠犹不报慇懃。",
    "author": "曹彦约"
  },
  {
    "id": "0899efdb-7c16-4190-9529-58725c377d39",
    "title": "九日领诸子同季明泛舟之湖庄",
    "paragraphs": "为酬佳节访江臯，短棹能宽脚力劳。把菊未遑忧岁恶，爱松相与歎风饕。雨馀得水三湖阔，天静无尘九叠高。老病不将诗领会，新来能赋属儿曹。",
    "author": "曹彦约"
  },
  {
    "id": "3e37a9dc-1b6b-46f2-897e-7854006d2230",
    "title": "十月一日陪使君领客之湖庄",
    "paragraphs": "鹳鸣双艣压中流，断送馀分不尽秋。石罅有声轰壮语，风骄无计尼真游。江神自合供如愿，艇子尤能送莫愁。却笑湖庄真落莫，但留斜日照归驺。",
    "author": "曹彦约"
  },
  {
    "id": "99b523ec-e943-4339-a8e5-4b9f64df2df4",
    "title": "送权次翁赴湖北计幕",
    "paragraphs": "万灶貔貅趣上边，皇华新遣墨犹鲜。何人共了飞刍事，有客同称入幕贤。举酒便惊分袂处，挂帆直到赏音前。不妨勳业高前哲，却与山寮作后编。",
    "author": "曹彦约"
  },
  {
    "id": "f3e6f6ca-64c3-42b1-82c4-308928b4dd22",
    "title": "送章致远贤良赴招抚司机幕",
    "paragraphs": "穷经知国更知兵，梁楚中间播此声。唐幕亟招温处士，汉廷徐策董先生。平时未识人贤否，用处方关国重轻。露布便多机事少，寄书因到武昌城。",
    "author": "曹彦约"
  },
  {
    "id": "5e4153db-a191-47b9-b4bb-b571bdbae1c0",
    "title": "答傅宪",
    "paragraphs": "妙语差肩落燕泥，亨涂骧首化龙堤。敢酬阁老惭非杜，适见夷吾不为齐。趣觐可无三节召，送行那有一钱赍。功名自是平生志，旃罽为庭正可犁。",
    "author": "曹彦约"
  },
  {
    "id": "98ad7c05-fae2-49c2-97a9-de26b9efebd4",
    "title": "次耿令君药名韵",
    "paragraphs": "赋分微官即忍冬，衣单无计可防风。四方远志从头去，一水空青到底穷。地骨自寒谁与祛，天门欲到愧无功。是谁直上凌羊角，却更从容使脱空。",
    "author": "曹彦约"
  },
  {
    "id": "6d7d4d9e-7dc1-43b9-a6ba-613f3dd562f6",
    "title": "再次韵熟药名",
    "paragraphs": "善保生经莫怨冬，心存和气自消风。谁能聚宝徒夸富，粗有千金不诉穷。未许二仙为圣散，且将一字见神功。何时相对清凉饮，越舞齐讴酒不空。",
    "author": "曹彦约"
  },
  {
    "id": "75cc588c-c9b4-41ff-b01f-87b8f4fc5819",
    "title": "雨雪中岁享卧病不能陪位令诸子代拜",
    "paragraphs": "岁事无多世事忙，病夫终日卧藤牀。雪积易消春已近，雨来无节昼偏长。朝仪尚想三回舞，岁享难持一瓣香。莫道盖棺便无事，义方犹欲训诸郎。",
    "author": "曹彦约"
  },
  {
    "id": "65c8284b-0612-4e2e-8256-4d1154d281c8",
    "title": "首春课湖庄种植",
    "paragraphs": "买橘求杉答履端，尚虞霜雪重遮阑。桃蹊上下全锄麦，梅岭中边杂艺兰。钜竹栽成千百箇，野花留取两三般。生平只有田园乐，昼短还须秉烛看。",
    "author": "曹彦约"
  },
  {
    "id": "96a984a7-d73d-4f17-8caa-3528ac830df8",
    "title": "师绎再赋湖庄雨后佳句有惜春之意复次其韵",
    "paragraphs": "委曲东风满万家，家培桃李恣雄夸。先生客里观时态，老子诗中感物华。雨后有花须领略，春归无策可拦遮。山行忘却芳菲趣，把玩珠玑到日斜。",
    "author": "曹彦约"
  },
  {
    "id": "d91383c3-7e14-4ee2-811e-c6ae25f7d5fc",
    "title": "子山见和去年湖庄春晚诗仍次前韵",
    "paragraphs": "笔砚论交半百年，中间摇落更临边。寻盟花木春犹在，结友松筠晚益坚。雪霁万峰开紫翠，江空一水恣回旋。何时共我湖庄乐，醒后吟诗醉后眠。",
    "author": "曹彦约"
  },
  {
    "id": "96379811-56ed-4080-aede-0e064b934b8d",
    "title": "明之亦和诗来复次前韵",
    "paragraphs": "当年莫逆尚忘年，今日霜蓬入鬓边。已歃花盟犹习惰，骤迎诗敌敢攻坚。依栖有幸乌南绕，会合难并蚁左旋。著我画图添李邵，丹青那复起龙眠。",
    "author": "曹彦约"
  },
  {
    "id": "4bd9f804-75a1-4dcc-84e4-39de3e87fd29",
    "title": "师绎诺湖庄之约畏风色不果来以诗见饷次其韵",
    "paragraphs": "宴集惭非左氏庄，妄行村落似猖狂。人生适意真难遇，天意悭晴未易量。可但客衣吹杲杲，只愁春色去堂堂。辍行句好犹追逐，驽蹇奔波怯乘黄。",
    "author": "曹彦约"
  },
  {
    "id": "c677552e-e084-446e-9e52-9b160ad00d1f",
    "title": "送魏使君归宛陵二首  其一",
    "paragraphs": "姓名久已御屏间，合上锋车入帝关。岂有荐书喧笔橐，但留声价惠江山。簿书袖手诗还在，出处忘情意自閒。不分爱江楼下水，隔人无计可追攀。",
    "author": "曹彦约"
  },
  {
    "id": "f06d359a-7db4-4cf3-a65f-2148ab4a92ca",
    "title": "送魏使君归宛陵二首  其二",
    "paragraphs": "我无郡绩合归与，君有时名孰舍诸。其事颇同人颇异，此心相照亦相疎。一时风力天容改，后夜月华云气舒。同是江南易回首，人来多寄一行书。",
    "author": "曹彦约"
  },
  {
    "id": "b07d9d13-bf42-493c-acce-9c80a01c9cc2",
    "title": "次韵葛丞至节见邀踏雪",
    "paragraphs": "照人好语妙阳台，佳节相随七日来。甚欲去陪桃竹杖，可怜消尽豆稭灰。喜君天上星辰次，赠我人间锦绣堆。小试平章和气动，他年台鼎要盐梅。",
    "author": "曹彦约"
  },
  {
    "id": "2bed3ed9-80da-4401-9dee-5ace3cc9e7e0",
    "title": "和衮子冰诗",
    "paragraphs": "畏折绵霜已不胜，加工寒里立威棱。争明日月天无色，遏住江湖晓作层。欲倚为山忧晛见，不如吟柱得诗能。规恢可但滹沱事，只任贤能也中兴。",
    "author": "曹彦约"
  },
  {
    "id": "b248e915-9707-4b98-b9ed-e2a228d04b93",
    "title": "鹿鸣小集奉饯赴省诸公",
    "paragraphs": "便从场屋了经纶，看取朝家诏选抡。天赋忠良须努力，人生温饱岂荣身。鼎来时事方忧国，到底儒冠不误人。青紫拾来馀事耳，直应尊主庇斯民。",
    "author": "曹彦约"
  },
  {
    "id": "0282af39-336a-47b4-a936-accc54d8ffbe",
    "title": "昌化朱浪潘子云汉臣季子也汉臣既物故持其季父圣与诗来因问堪村徐季登其健如昔昔戊戌省试后道出昌化馆于汉臣一日同访季登遇榜下第于渡口今三纪矣因子云告别有感前事作此章以饯之为我谢圣与兼简季登",
    "paragraphs": "朱浪山春啼杜鹃，溪南溪北刺舠船。人生几度年三十，世路重逢事百千。客已倦游今老矣，君须揖别故凄然。从容有问居閒意，为说湖庄水一川。",
    "author": "曹彦约"
  },
  {
    "id": "659fcf0d-3aa3-4525-b490-f5141aaa2b2a",
    "title": "送陈彦功入都",
    "paragraphs": "握手论心九历年，中间多难不堪传。相亲幕府分襟后，说到铜官制锦前。访我田园犹命驾，爱贤时节好加鞭。别怀莫问书疎数，老病无端日昼眠。",
    "author": "曹彦约"
  },
  {
    "id": "15b34875-ebae-4383-86c6-85bcb15c22cc",
    "title": "方孚若惠端溪砚",
    "paragraphs": "不宜磨墨谩论车，风字偏坳玉斗斜。喜有山灵藏旧物，幻成蟾影照圆沙。活鸜眼好童谣误，死马肝真帝语赊。辜负海深天阔样，玉堂何似竹篱家。",
    "author": "曹彦约"
  },
  {
    "id": "6d61df61-ffc2-414e-86b2-5e23dcd2c4fe",
    "title": "题汉李固太尉庙",
    "paragraphs": "生死忠邪未易穷，其如国脉是非中。谁知刺骨翻为福，不念捐躯有此忠。一日太阿归跋扈，百年黄钺授奸雄。不然彼亦何为者，敢肇兵端起邺宫。",
    "author": "曹彦约"
  },
  {
    "id": "350a2c18-58fb-4b98-ab7e-78b7c8591eda",
    "title": "同儿辈食雪和兖子韵",
    "paragraphs": "天然高洁淡为真，似蜜增甜亦可人。不分瑶花惊俗眼，更招琼液到吾唇。取来酒后团栾夜，压尽人间瘴疠春。遥想嚼毡清到骨，古来持节要忠臣。",
    "author": "曹彦约"
  },
  {
    "id": "40079811-e698-4491-b858-2b3c6758975b",
    "title": "子敬见和食雪诗仍次前韵",
    "paragraphs": "色如姑射未全真，消得新诗脍炙人。冰不待藏须洁齿，冻何须解要濡唇。烹茶尚有虀盐味，食蘗难夸麴米春。賸欲清凉非内热，不应宴赏羨诸臣。",
    "author": "曹彦约"
  },
  {
    "id": "a8a38d12-d8f7-42a5-80d1-3af0c893f5b0",
    "title": "病中有感欲落不落雪旧事偶成唐律",
    "paragraphs": "东皇雅欲破玄冥，滕六终怀可否情。岂不愿丰招瑞气，又虞加力困饥氓。柳虽阁絮心犹壮，梅不能粧意自倾。只恐玉龙禁不得，便输鳞甲赋羣英。",
    "author": "曹彦约"
  },
  {
    "id": "84aeae2a-fd94-483c-a8e9-632a7d87826a",
    "title": "惊蛰后雪作未已阻之湖庄",
    "paragraphs": "甲拆多应满药栏，跨骡心已拂轻鞍。正疑阴固仍飞雪，岂有春中却沍寒。启蛰候虫犹自闭，向阳梅子自能酸。误成严冷非天意，说与人心作好看。",
    "author": "曹彦约"
  },
  {
    "id": "c662231b-54ac-48f7-ad60-a0cb9de6ef44",
    "title": "登复州城",
    "paragraphs": "李子园边水满洲，当年桑土欠绸缪。城分南北平腰束，湖号东西拍面浮。马健独能全上幕，水清元不污贤侯。满城山色春何在，小立无言万象秋。",
    "author": "曹彦约"
  },
  {
    "id": "a2535817-e1e5-44be-87fc-0be49db5951d",
    "title": "见梅有感",
    "paragraphs": "莫把夭妍等重轻，赋成千韵况难名。看来好处非因色，敢向春前似有情。奈老不成三弄笛，济时还拟一杯羹。清标实用何人可，只合差肩宋广平。",
    "author": "曹彦约"
  },
  {
    "id": "ffac0cc9-0be4-4197-b1c5-6684dd335eb7",
    "title": "次仁季咏梅韵",
    "paragraphs": "误分符竹建星台，官事萦心不到梅。粉面莫惊公主艳，铁心曾对广平开。讬身冰雪刚而栗，取友松筠晚不回。已向箇中怀鼎味，直须魁占百花来。",
    "author": "曹彦约"
  },
  {
    "id": "a0c56fce-8eb0-470f-8ea4-9f5190a23db8",
    "title": "再次仁季咏梅韵  其一",
    "paragraphs": "衙官桃李列芳台，岂有凡花敢并梅。雅健巧妨羣动息，参差能作数番开。争先照眼春无限，索笑关心日几回。莫道暗香非是雪，许多蜂蝶不知来。",
    "author": "曹彦约"
  },
  {
    "id": "82a0f54a-8f25-496e-8783-20ee53fde472",
    "title": "再次仁季咏梅韵  其二",
    "paragraphs": "水边得月共楼台，此处风光可认梅。万态争如疎影好，一尊何惜笑颜开。东君为尔饶先著，俗子逢之倒射回。莫恨陇寒无驿使，江南冲暖望归来。",
    "author": "曹彦约"
  },
  {
    "id": "336d09e1-d1ee-4b86-b327-de3aaf3908f9",
    "title": "仁季再赋亦再赋二首  其一",
    "paragraphs": "昔年远访鬰孤台，止渴曾询庾岭梅。别后只从忙里过，到今多见旅中开。是非汩没身添老，寒暑侵陵首屡回。却忆故园松竹外，朔风吹雪亚枝来。",
    "author": "曹彦约"
  },
  {
    "id": "84d3ba29-1ec0-4c54-8c0a-4b3c82f04f0e",
    "title": "仁季再赋亦再赋二首  其二",
    "paragraphs": "何物清高称月台，雪天佳客照江梅。谢家玉树庭前发，后土琼花岁里开。朝日何郎吟未彻，晚风姑射宴方回。横抛珠玉人间世，只恐花神驾鹤来。",
    "author": "曹彦约"
  },
  {
    "id": "1c966449-b3fa-481a-8ccc-49a04576d12e",
    "title": "章泉言语妙天下知仆无诗能且未识面乃时以佳篇见饷何也不敢再虚盛意勉次韵二篇以谢  其一",
    "paragraphs": "珍重章泉辱寄书，应疑不复梦康庐。本无学术安时论，误入班行拱帝居。老矣应招宁为禄，时乎归钓亦非渔。宦情山色常如此，欲去迟行媿二疏。",
    "author": "曹彦约"
  },
  {
    "id": "c42f338f-8a95-413a-b015-212404f48947",
    "title": "章泉言语妙天下知仆无诗能且未识面乃时以佳篇见饷何也不敢再虚盛意勉次韵二篇以谢  其二",
    "paragraphs": "吟罢新诗却看书，先生必自爱吾庐。天开上寿供椽笔，地出佳泉相广居。自古莘耕怀道义，只今舜德起陶渔。直须大老归来好，莫道高情与世疏。",
    "author": "曹彦约"
  },
  {
    "id": "b9f1410f-dba8-4301-9565-6407b32e5fcb",
    "title": "况子沿檄来归舟过淮右绣衣左国录赠行以诗因及衰朽次韵奉酬三首  其一",
    "paragraphs": "况也来从班马傍，泛舟千里尚醲香。庭虽过鲤元无异，桴偶乘由得问强。亲见治民如治眼，归谈勤贼定勤王。翻思父子寒如此，孤负珠玑富墨庄。",
    "author": "曹彦约"
  },
  {
    "id": "0cc30b8c-916e-4366-8c72-5000a9205d9a",
    "title": "况子沿檄来归舟过淮右绣衣左国录赠行以诗因及衰朽次韵奉酬三首  其二",
    "paragraphs": "金石为心锦作肠，案前合侍玉皇香。只因淮蔡须裴度，不为并州戏葛强。绣斧迩来新遣使，毡裘从此尽输王。功成远勒燕然石，閒却江西左氏庄。",
    "author": "曹彦约"
  },
  {
    "id": "e5815204-3a26-4a3b-a956-c9ee4f5def18",
    "title": "况子沿檄来归舟过淮右绣衣左国录赠行以诗因及衰朽次韵奉酬三首  其三",
    "paragraphs": "忆昨相逢是豫章，笑谈亲接齿牙香。如今但有心期在，不似当初脚力强。投老颇能安晚境，祝厘聊以报明王。简编未了平生债，冷淡犹能读老庄。",
    "author": "曹彦约"
  },
  {
    "id": "113ad9a7-9a77-4efa-ac9e-ec8a8957f33a",
    "title": "使君见示鹿鸣诗走笔奉和",
    "paragraphs": "眼明及见决科文，发策当书第一勳。八句催行歌白雪，一言合意定青云。君今去亦朝天上，主圣还须对夜分。遥想朱华传敕处，九重春色醉朝曛。",
    "author": "曹彦约"
  },
  {
    "id": "5a59c275-ce5f-4a7e-863f-ae0aeebfa2fe",
    "title": "四明赵添监连日惠诗不能尽继匠手次唐律韵以谢",
    "paragraphs": "马口为衔不自宁，辙环唯笔可深耕。门迎沧海襟期阔，地逼天潢句法清。吾道本无青白眼，世情休歎短长檠。珠玑肯袖来昌谷，不道陈人畏后生。",
    "author": "曹彦约"
  },
  {
    "id": "b346d2c1-ad54-405d-a973-44c0a968cd52",
    "title": "陈倅寄惠四诗用昌黎和裴相韵愧不能当也走笔赋二章以谢  其一",
    "paragraphs": "两岁驱驰马首东，曾微一战可论功。因人偶尔成擒蔡，无计降之媿伐崇。万灶炊烟归塞下，十分农事到湟中。酸寒伎俩才如此，辜负新诗讬至公。",
    "author": "曹彦约"
  },
  {
    "id": "0a2bfb65-678a-493e-b225-41c040d62113",
    "title": "陈倅寄惠四诗用昌黎和裴相韵愧不能当也走笔赋二章以谢  其二",
    "paragraphs": "近来人物眇江东，况也书生责勇功。痛定却思三策谬，归来犹想万山崇。谁从荀伯官寮里，赋入昌黎句法中。戎事尚多心事少，苦无佳语可酬公。",
    "author": "曹彦约"
  },
  {
    "id": "ca7df6b7-89e2-422c-a5aa-5b886f677237",
    "title": "偶成  其一",
    "paragraphs": "春入园林种种奇，化工施巧太精微。山禽说我胸中事，烟柳藏他物外机。既遣杏桃空际发，又令蜂蝶近前飞。如何有眼无人见，只解西郊看落晖。",
    "author": "曹彦约"
  },
  {
    "id": "642ffc70-9a33-42e0-9bbc-898652895342",
    "title": "偶成  其二",
    "paragraphs": "脚踏和风步步春，石鱼楼上等閒人。兴来冲口都成句，老去游山不动尘。李白谁知他意思，桃红漏洩我精神。忽逢借问难酬对，只恐流鶑说得真。",
    "author": "曹彦约"
  },
  {
    "id": "542d0888-b097-417f-8735-b24693adcb87",
    "title": "摄守汉阳次韵项平父饯行之句",
    "paragraphs": "我计短于头触篷，公才高似目飞鸿。已驰骓马雄西楚，尚引蜉蝣缀国风。愿伯明年终惠我，以曹为解可无公。欲持枉尺归绳墨，祇恐旁观血指红。",
    "author": "曹彦约"
  },
  {
    "id": "fb1d35bc-b39a-42da-ad1e-56eb3d80be14",
    "title": "用四明刘聘君古风四韵赋唐律",
    "paragraphs": "错落珠玑满袖倾，百年初见媿生平。人从伊傅平头数，句似阴何彻骨清。惠我善隣天有意，惜君横道世无情。曲终狗尾那能续，欲附曹刘万古名。",
    "author": "曹彦约"
  },
  {
    "id": "4248cd8a-3c9c-4240-87d9-ed0f637a3523",
    "title": "章泉赵昌父频数寄诗再次韵一首",
    "paragraphs": "斗南独立章泉老，四海神交可得亲。适意不忘新进客，作诗时讬远来人。报无琼玖衰缘病，保此珠玑富不贫。命驾已孤千里志，挂冠今欲致为臣。",
    "author": "曹彦约"
  },
  {
    "id": "351d1498-8528-4d26-9f31-b60ad62d12d5",
    "title": "谭仁季以二诗见贻走笔次韵  其一",
    "paragraphs": "风声久想杜陵珂，坐对忘年可烂柯。但觉清谈挥玉柄，也知文律敌金科。螳螂欲振难当辙，鼹鼠终微漫饮河。从此巽堂风月好，满腔茅塞半消磨。",
    "author": "曹彦约"
  },
  {
    "id": "65762ace-6bb7-459f-b4b5-d009969dc2ce",
    "title": "谭仁季以二诗见贻走笔次韵  其二",
    "paragraphs": "诗才清不羨沧浪，曾向欧曾接瓣香。万里相逢书逊志，百年几见易含章。君温有脚开春盎，我暗无心得夜光。可奈文场催战急，阵云飞动正堂堂。",
    "author": "曹彦约"
  },
  {
    "id": "1510096c-2903-4f68-a384-a35917d63302",
    "title": "次韵清卿用使君鹿鸣韵见贻",
    "paragraphs": "甲戌家声仅有传，等閒膏泽下云天。苦无事业荣宗党，强把忠勤了岁年。往事纷纭几折角，后来奔轶要加鞭。得时自古无淹速，却与亨涂作寿仙。",
    "author": "曹彦约"
  },
  {
    "id": "0f846878-abee-48d5-97d8-a3b1c5d68ba2",
    "title": "送友人",
    "paragraphs": "药裹包回碾臼声，得閒消息病先轻。谓予不信看舟楫，之死无他况利名。积雨晴边花蔕耐，好风吹外叶声平。只愁岸送樯留后，却忆湘南老友生。",
    "author": "曹彦约"
  },
  {
    "id": "a88637e8-3612-4851-9616-80db36fec0c7",
    "title": "冬至伊迩滞留桂阳有感",
    "paragraphs": "如此生涯任转蓬，几年漂泊羨归鸿。凄凉落日荒山外，黯澹愁云暮霭中。丛菊乍残秋色远，岭梅将放雪光融。枯肠索尽浑无事，诗句粗成付碧筒。",
    "author": "曹彦约"
  },
  {
    "id": "1935079a-317f-4b32-aacb-c99c2227739e",
    "title": "忆归口号  其一",
    "paragraphs": "壮年梁父粗成吟，亦谓逢时可尽心。过了许多空日月，得来轻弃旧山林。平生简册心犹壮，晚岁规模力不任。何事一来何事去，去来端的要知音。",
    "author": "曹彦约"
  },
  {
    "id": "42a75760-109b-4e05-a31a-caec48e6adfd",
    "title": "忆归口号  其二",
    "paragraphs": "初无警策骤惊人，亦不媕婀巧进身。每向经筵持正论，愿于国脉奖忠臣。昔从新政趋严召，今为衰年避要津。陛下果能行古道，虽閒犹是太平民。",
    "author": "曹彦约"
  },
  {
    "id": "d2b1964e-787e-4499-a275-d386b63cdd6c",
    "title": "忆归口号  其三",
    "paragraphs": "漫说湖庄水与山，不因松菊便求閒。月中休沐才三日，殿外经从仅百间。但有心期思报主，苦无脚力强趋班。得归便欲疎宾客，本意刘伶不闭关。",
    "author": "曹彦约"
  },
  {
    "id": "0db0ed56-8645-43d3-8fff-cf69fdee96a3",
    "title": "春至",
    "paragraphs": "闰后阳和乐不禁，还将动静印天心。借留腊意梅藏玉，指点春容柳转金。冗夺渐疏诗领略，情锺须索酒追寻。玉京山色䢼亭水，自与丝桐作赏音。",
    "author": "曹彦约"
  },
  {
    "id": "4a9a04ad-91b0-497a-aea1-754476f58087",
    "title": "谢朱鹤皋招饮",
    "paragraphs": "里巷浮沉适自由，江城久住似菟裘。广文活计贫无那，好客情怀挽不留。满院竹风吹酒面，两株榴火发诗愁。料应此外无佳致，人物相看总上游。",
    "author": "曹彦约"
  },
  {
    "id": "03d923f6-a99c-4d7a-ad3d-486bb5a6bccc",
    "title": "旬休日遣怀招陈德温饮",
    "paragraphs": "拥鼻南窗对晚阴，自怜终日坐萧森。相如未遂题桥志，工部虚劳恋阙心。尽办赤心遭白眼，聊将䌽服照青衿。东隣况有陈惊座，时得花前一盍簪。",
    "author": "曹彦约"
  },
  {
    "id": "741e5574-af95-4cb1-949d-780e61734e6b",
    "title": "谢罗醴陵宏材乐府见寄",
    "paragraphs": "自别湘中首屡回，漏传春信一枝梅。固知我老何须此，不与时同亦壮哉。百里去思民父母，三年归作国台莱。更将馀力哦新调，三百篇中著意来。",
    "author": "曹彦约"
  },
  {
    "id": "046192da-4dc0-4bdc-b903-d7f78d878a9d",
    "title": "云隠李季可挽诗二首  其一",
    "paragraphs": "云卷云舒好静观，谓宜隠者似无端。谁知天上为霖用，竟作人间出岫看。万里功名当进步，诸昆时节合弹冠。只因自得无心趣，三度归来现宰官。",
    "author": "曹彦约"
  },
  {
    "id": "4788639d-fcde-4abd-8514-ac40a7cc39e7",
    "title": "云隠李季可挽诗二首  其二",
    "paragraphs": "当年棋酒漫追攀，幕府承平白昼閒。帅事却来兵革后，官身唯冗簿书间。壮怀日者论交旧，末路天乎与寿悭。风急浪高云黯淡，讣书新到落星湾。",
    "author": "曹彦约"
  },
  {
    "id": "e549674c-9029-4d11-b9d0-994c15b83fd9",
    "title": "魏总干嘉父以果斋求诗为赋二章  其一",
    "paragraphs": "请言山下出泉蒙，蒙养从来有圣功。三德知仁非好勇，六爻险止要时中。申枨有慾刚安在，曾子无仁毅不洪。以果名斋兼众德，力行方见古人风。",
    "author": "曹彦约"
  },
  {
    "id": "8a71259a-d256-46fe-9bd6-ec69185b3bb2",
    "title": "魏总干嘉父以果斋求诗为赋二章  其二",
    "paragraphs": "偶向斋名见一斑，其中蓄德尚多端。讲明自有安心要，出处还须中节看。持以赠君成我拙，归而求此有兄难。当年射策封章意，暴虎如由胆亦寒。",
    "author": "曹彦约"
  },
  {
    "id": "8bac99a6-91bc-4a4f-9100-bb7e72cda86b",
    "title": "遣吏约同官弈棋议事知有苏山之游不果来晚使君载酒见过遂赋此诗",
    "paragraphs": "索居谁复共前筹，坐想苏山最上头。并辔水兼天共远，孤吟棋与酒皆愁。孰令客里挤排老，不分军前断送秋。却有邻翁惊笑语，夜来尊俎对贤侯。",
    "author": "曹彦约"
  },
  {
    "id": "40ec9df8-f44b-47a3-a99d-5d21a613a30f",
    "title": "使君黄秘书上印有期闻严召已得好语赋唐律送之",
    "paragraphs": "五十莱衣宦海荣，每将忠谠报平生。暂分竹去宽宵旰，又赐环归近圣明。人物渺然须引类，东南竭矣愿休兵。功名自重囊中物，感悟从来看积诚。",
    "author": "曹彦约"
  },
  {
    "id": "aa6810e2-3929-428e-a6db-eeb3a162cf72",
    "title": "上湖广总领赵郎中  其一",
    "paragraphs": "总角为儿百未更，已陪先进识英名。惯闻似觉雄风近，因问从知看日明。千里未迎天子诏，一同先说长官清。吏师况有桐川旧，敢向题舆问去程。",
    "author": "曹彦约"
  },
  {
    "id": "1b632b6a-0421-4c6a-a784-3ce50036bad3",
    "title": "上湖广总领赵郎中  其二",
    "paragraphs": "春风湓浦驻行轩，独许愚儒夜叩关。六路方迎新遣使，五年犹念旧登门。薄缘未许南楼分，归梦唯惊丙夜魂。幸自秋江好天色，一帆风月际真源。",
    "author": "曹彦约"
  },
  {
    "id": "fc1c6088-88fe-4e2a-a8a8-c9546ede4fad",
    "title": "上湖广总领赵郎中  其三",
    "paragraphs": "岂无山水惮登临，未话平生语欲清。得马经营今搏手，伤弓忧患几惊心。所思未觉荆山远，欲往宁辞沔水深。山水有情絃未绝，请从千里抱鸣琴。",
    "author": "曹彦约"
  },
  {
    "id": "16d17464-3dee-4528-a001-a81d6d5c6867",
    "title": "次韵赵俞宣德石博山香台",
    "paragraphs": "水骨苔痕洞穴开，龙腾波湧碧崔嵬。烟云静向林中起，风雨飞从海上来。江外庐峰倾瀑布，日边鼇顶对蓬莱。几经兵火今犹在，拂拭还看贮劫灰。",
    "author": "曹彦约"
  },
  {
    "id": "44c5fc04-3385-48a5-ac5e-61de6b44db35",
    "title": "送赵侍郎被召  其一",
    "paragraphs": "大纛高牙古帅垣，甘泉人物帝王孙。文如贺白尤寒素，政似龚黄更本原。岁课未书先报政，诏封频趣定调元。欲知惠爱今多少，水满长川月满村。",
    "author": "曹彦约"
  },
  {
    "id": "bba421cb-afee-4e96-9582-3f22a9899537",
    "title": "送赵侍郎被召  其二",
    "paragraphs": "祇为分忧辍近臣，不应持久费经纶。暂来制阃无多日，归去朝天及早春。红旆绿油生羽翼，落霞秋水动精神。行行但说长安近，辜负攀留几许人。",
    "author": "曹彦约"
  },
  {
    "id": "6720fc68-85f9-45c6-9621-85b275117a48",
    "title": "送赵侍郎被召  其三",
    "paragraphs": "忆昨东来护印章，又从此去饯朝装。辛勤行李知身老，幸会依莲到骨香。五十功名犹落寞，百千怀抱转荒唐。而今亲见为霖雨，野草幽花特地芳。",
    "author": "曹彦约"
  },
  {
    "id": "40da01cd-35dd-4ff8-98c6-a33e55d5b616",
    "title": "薛侍郎移镇合肥被命入觐赋唐律诗二章  其一",
    "paragraphs": "经济蜚声数十年，只今韫椟固依然。老于思虑惟忧国，好在功名更守边。人望鼎来须易地，春风早去便朝天。汉家老将辉千古，只有留屯服罕幵。",
    "author": "曹彦约"
  },
  {
    "id": "39db652e-92eb-4637-a62b-c0a67f6c8560",
    "title": "薛侍郎移镇合肥被命入觐赋唐律诗二章  其二",
    "paragraphs": "平生惟仰薛居州，病渴寻梅正所求。风送有时参画鹢，幕开无路到青油。百年万事常交臂，一代数人今白头。帷幄得贤如此好，貂蝉元不在兜鍪。",
    "author": "曹彦约"
  },
  {
    "id": "c614dddd-9804-494b-88dd-ce9fa900db80",
    "title": "送胡倅辟书不遂复到选部",
    "paragraphs": "便饱蒲帆纵木兰，王阳时节好弹冠。官身台历星迟速，世路天香篆屈盘。人去边头三策在，春回天上五谿寒。归飞未戢青冥翅，却与朝廷作羽翰。",
    "author": "曹彦约"
  },
  {
    "id": "57220726-6cb1-4927-9abe-57c8049145ab",
    "title": "祷雨阳山  其一",
    "paragraphs": "暮投突兀浄为坊，早踏崎岖翠作冈。露气失凉风带暑，岚阴欺晓日韬光。不忧时事禽空语，可怪凶年草更芳。欲问行人祈祷意，日来钲鼓渐凄凉。",
    "author": "曹彦约"
  },
  {
    "id": "cb1204ca-d638-4433-99eb-85bca14071d8",
    "title": "祷雨阳山  其二",
    "paragraphs": "所以登山不惮烦，为藏云气达泉源。多峰岂炫千巖秀，一线才通万壑奔。其在兹乎须出岫，此时何不早翻盆。名高已到巖瞻地，只有为霖可养尊。",
    "author": "曹彦约"
  },
  {
    "id": "c4f2e9fe-3137-40a9-bf0d-3583943ee2c3",
    "title": "课花木",
    "paragraphs": "旋饰芳菲真草莱，强加湔祓敌尘埃。春将紫翠笼丹桂，晚觉苍黄植绿槐。鼻观已通蜂蝶閙，酒杯频到燕鶑猜。官居未胜閒居乐，乞得三年野兴来。",
    "author": "曹彦约"
  },
  {
    "id": "eb1a093f-ccc3-43d7-9e82-45577e260f2c",
    "title": "序斋丁主簿挽章",
    "paragraphs": "诗礼彬彬到古风，月桥人物序斋中。郑公宅畔乡仍在，马氏台前帐已空。万事可堪评夜旦，九泉终不盖英雄。只今家学方如此，犹喜先生易未东。",
    "author": "曹彦约"
  },
  {
    "id": "b6e3e96c-14dc-4798-82ff-c6953dd6090d",
    "title": "一碧万顷堂",
    "paragraphs": "乞得湖光万顷多，傍招九叠更嵯峨。百年未死须閒在，一日不来如景何。意远已知贪雪月，身安犹欲镇风波。只愁顽似云间石，更有何人为琢磨。",
    "author": "曹彦约"
  },
  {
    "id": "e032dbb0-7113-4bf3-aa45-3f73bf5836b9",
    "title": "宝泰寺读曾鸿父侍郎留题有感次韵作侍郎挽歌",
    "paragraphs": "斯人千古閟音尘，绝妙肝肠好受辛。四袠升沉悬日月，百年修短误君亲。天边尚记丝纶手，地上今无磊砢人。对此感怀非为此，赎之空拟百其身。",
    "author": "曹彦约"
  },
  {
    "id": "81d0a2f8-9422-4527-a1c2-3d0de363900d",
    "title": "陪总卿戎帅登高因至郊外",
    "paragraphs": "万木阴阴覆女萝，一川佳处宝峰多。因晴领客催萸菊，恐雨妨农访麦禾。付我江山须领略，可人时节易蹉跎。心閒更了官中事，未必秋风奈老何。",
    "author": "曹彦约"
  },
  {
    "id": "8b263463-e11c-4b8f-ae5d-af567302a21e",
    "title": "海棠  其一",
    "paragraphs": "彼美花兮宜晚春，柔姿淑艳是何人。十分国色粧须淡，数点臙脂画未匀。带雨容开浑是恨，出墙头望恰如真。几时谪下蓬莱岛，霞染仙衣痕尚新。",
    "author": "曹彦约"
  },
  {
    "id": "1add3f84-a5f8-48c6-80ad-5c233ad4a852",
    "title": "海棠  其二",
    "paragraphs": "一度相逢一度春，不知名姓是何人。十分国色粧须淡，数点臙脂画未匀。好把东皇为上客，便堪宋玉作西邻。临邛道士今何在，说与唐宗是太真。",
    "author": "曹彦约"
  },
  {
    "id": "141a4446-34e5-43b1-b64b-72f330f8b6f4",
    "title": "九江郡斋分韵送魏六兄好文游鄂渚得阳字",
    "paragraphs": "倦客寻閒误入忙，飘然上水击浔阳。铃斋有伴期三友，玉德何人似六郎。千里江山时聚散，满城风月夜凄凉。西风隠作中秋会，莫恋南楼醉武昌。",
    "author": "曹彦约"
  },
  {
    "id": "d6996e44-eab6-40ea-b264-a7d11b3a3a8d",
    "title": "送蓬丘山人张以道归吉州",
    "paragraphs": "山人曾著宰官衫，了事还为马口衔。别我三年无瞬息，思君一节尚巉巖。人生契合常如此，吾道年来见大凡。雨后只愁风力健，江空无计款归帆。",
    "author": "曹彦约"
  },
  {
    "id": "4231ebab-eca8-4296-927d-a4d172bbfd61",
    "title": "代送礼部杨侍郎帅江陵  其一",
    "paragraphs": "鼎鼐真才笔橐声，清朝人物独先生。从来马老荆州望，可但元公礼部名。谋帅直须医国手，辍贤何以慰人情。送春又数春回处，忍更堂堂背我行。",
    "author": "曹彦约"
  },
  {
    "id": "67d41515-16aa-43ea-9a17-1fb0b5d06667",
    "title": "代送礼部杨侍郎帅江陵  其二",
    "paragraphs": "慈恩一集成三纪，朝路相从不半年。讬荫身如松下草，愿交身已社中莲。一时事体公轻重，到处参辰我后先。折赠不须门外柳，病怀落寞正如绵。",
    "author": "曹彦约"
  },
  {
    "id": "173d92f4-5328-4a16-9022-fe7bd2f4b5c8",
    "title": "弈棋戏作",
    "paragraphs": "人皆讬物涤尘襟，我亦于棋了寸阴。散诞不知身老大，从容聊与世浮沉。诸君误作机关说，老子初无胜负心。收拾定应全局在，清风明月照书林。",
    "author": "曹彦约"
  },
  {
    "id": "be6006f6-6ff1-4fd2-8920-680d7abf029d",
    "title": "次韵长沙郑监庙公选  其一",
    "paragraphs": "先生清德彻寒泉，应俗周旋更折旋。游宦向来徒溷耳，盛名今得孰多焉。诗严尚作蜂腰格，志大宁忧马腹鞭。却似周公勤小物，乱挥珠玉掷忘年。",
    "author": "曹彦约"
  },
  {
    "id": "46f7b687-425b-4bba-826e-146f33003a02",
    "title": "次韵长沙郑监庙公选  其二",
    "paragraphs": "已废诗坛罢酒兵，更无馀力敌分阴。两章句好惊霏屑，千里神交信断金。如弈棋然随手著，效颦眉亦撚须吟。不图病客甘投老，敢与诗人作赏音。",
    "author": "曹彦约"
  },
  {
    "id": "ad5fe907-e40f-4d30-ae9a-9be0216856a0",
    "title": "喜晴  其一",
    "paragraphs": "捷书迟报已惊神，不分龙公巧障人。倾倒从头悭涩雨，破除当面艳阳春。有园未赏阴连屋，无地言归水拍津。报道纤埃归洞壑，本来山色任横陈。",
    "author": "曹彦约"
  },
  {
    "id": "02810fa9-5bb3-4622-929a-daaac1e47f9a",
    "title": "喜晴  其二",
    "paragraphs": "醉入机缄喜不胜，几多风雨一番晴。扫除氛祲干坤大，拂试光辉日月明。万计官逋纾吏责，十分灯夕看人情。熙熙不但春台乐，从此东南说建平。",
    "author": "曹彦约"
  },
  {
    "id": "371fd7d6-7e97-432a-96ef-3467007baf41",
    "title": "春雪初霁",
    "paragraphs": "已通消息变垂杨，又忍须臾困海棠。雪意疎时风自恶，云根好处日争光。威严冷到汉三辅，艳冶春归唐六郎。四者欲并从古少，便将樽酒问羣芳。",
    "author": "曹彦约"
  },
  {
    "id": "99ff1cb2-9fa8-4de6-80dd-232c7aa50198",
    "title": "雨中同官游野园",
    "paragraphs": "忙了三年乍得閒，便乘风雨看溪山。可怜过眼事多少，都不关心春往还。老至但惊霜上鬓，兴来聊复酒开颜。如今便作游人唤，更欲徜徉紫翠间。",
    "author": "曹彦约"
  },
  {
    "id": "eae41125-eeac-44f4-8920-28f152cb0eb3",
    "title": "诸丈和野园之诗乃复次韵",
    "paragraphs": "骧首弥年闭六关，倦飞今日徧千山。也知心醉非从事，顿觉身轻有大还。酒债人生频检点，宦情山色正孱颜。不须作恶悲儿女，更放羁人到席间。",
    "author": "曹彦约"
  },
  {
    "id": "3a147c12-993f-4297-ba5c-82542d0b397a",
    "title": "陪李监税饮刘园",
    "paragraphs": "剩栽花木閙低墙，满刻诗文榜画堂。郁李齐开枝尚弱，牡丹垂谢蕊犹香。书生野趣人间少，游子佳时客里忙。准拟灯前儿女问，得君全不负春光。",
    "author": "曹彦约"
  },
  {
    "id": "d2d76649-44b7-4c6f-ac8a-c8772a4672e9",
    "title": "重阳湖庄无菊走笔招赵季清黄一之登高",
    "paragraphs": "摇落江村菊就荒，苦无节物报重阳。病来欲废传杯旧，老去唯思著帽强。已变枫丹秋尽力，仅存萸紫晚添香。登高有景那能赋，唤取骚人赵与黄。",
    "author": "曹彦约"
  },
  {
    "id": "40ab7535-d198-4c67-9587-9962355ebaab",
    "title": "次韵黄一之",
    "paragraphs": "芜尽田园学亦荒，衰年无复梦张阳。起予节里心期合，及此年时脚力强。万古推迁陵谷变，几人登览姓名香。欲追奔逸惭驽蹇，始信人间有乘黄。",
    "author": "曹彦约"
  },
  {
    "id": "8a547461-c0df-4632-8aa9-d45e7087875d",
    "title": "九日遣兴",
    "paragraphs": "散诞平生百不忧，未应摇落学悲秋。傥来节物知寒暖，泛应宾朋任去留。落帽粗豪非宿好，插花姿媚怯英游。不如只把茱萸看，免歎尊前岁月流。",
    "author": "曹彦约"
  },
  {
    "id": "ecd0160e-a0ea-490e-be59-112af8476298",
    "title": "次韵隆庆杨使君送别之章  其一",
    "paragraphs": "倾盖星桥忆去年，官联预说使君贤。别来风送空中月，此去云开剑里天。治效龚黄方侧耳，交情嵇吕好差肩。相逢便作阳关曲，数日销魂正黯然。",
    "author": "曹彦约"
  },
  {
    "id": "fb9b8670-80d3-432e-8599-6faf78801b4b",
    "title": "次韵隆庆杨使君送别之章  其二",
    "paragraphs": "细读君诗字字新，巧将盐豉入羹莼。也知世路催行客，更遣工歌劳使臣。千里身心空晤对，五经怀抱想纷纶。他年宛水昭亭外，把玩犹能绝点尘。",
    "author": "曹彦约"
  },
  {
    "id": "814254bb-0f1a-4df9-86ca-14707f8273aa",
    "title": "春同伯中之栎田",
    "paragraphs": "涖卜他年正首丘，尚乘风日逐英游。平分正月春犹浅，断送元宵冷未休。藕断山锺黄蘗外，枝分水转石榴头。卷帘隠几俱为乐，付与涪翁闷得不。",
    "author": "曹彦约"
  },
  {
    "id": "0572dccd-416f-4b0a-8990-9723420f33d6",
    "title": "东菴新闢云栈",
    "paragraphs": "步出东门苇不航，以云名栈正相当。地临空阔天成险，水到回旋石作梁。万顷波涛一丘壑，百年官吏几循良。古来勿翦甘棠意，此地风流未可量。",
    "author": "曹彦约"
  },
  {
    "id": "06ae9d68-d4a2-473a-aa5e-d7474f8cd449",
    "title": "送赵安卿召除考功  其一",
    "paragraphs": "秉节归来乍赐环，握兰高处自催班。身趋地禁严凝上，名在湘清欵乃间。万灶艰难宽国步，一星咫尺近天颜。席前若问长沙事，只有深仁渗百蛮。",
    "author": "曹彦约"
  },
  {
    "id": "83b0c97b-88a9-4e5b-8d07-7390adf060df",
    "title": "送赵安卿召除考功  其二",
    "paragraphs": "五老重湖一腐儒，强令随牒应时须。杜陵身世霜前鬓，陶令田园雨后芜。梅菊满怀忧岁晚，松楸关念怯春濡。知音自是调元手，乞与还山护命符。",
    "author": "曹彦约"
  },
  {
    "id": "e791f67e-fd00-462f-9ecf-ddd42377aa6b",
    "title": "次知县花名诗韵",
    "paragraphs": "天不长春又入冬，可能含笑拒霜风。凌霄器宇随时见，茉莉生涯到处穷。但可怜花成后约，莫将荳蔻掩前功。人生且进蔷微露，滴滴金钱总是空。",
    "author": "曹彦约"
  },
  {
    "id": "346e8810-fdf6-487c-bbd2-814c8e3c139f",
    "title": "晚登县陴",
    "paragraphs": "楼橹宽閒事力劳，新来人物旧蓬蒿。占留古意梅根老，压断寒声樠木高。地迥山川含鼓角，夜明星斗助弓刀。当时爱得莲无恙，一段清流绕屋敖。",
    "author": "曹彦约"
  },
  {
    "id": "288e1e4a-7730-4648-8fee-86477c824813",
    "title": "廖子晦以通书及龟山道乡晦庵帖见惠",
    "paragraphs": "文公垂宪墨淋浪，鼎立龟山更道乡。家有一焉犹冠绝，宝兹三者见珍藏。来从叠嶂层峦里，置在光风霁月傍。收拾兵戎无一物，满船空载有归装。",
    "author": "曹彦约"
  },
  {
    "id": "e7301848-12e0-4463-a507-df8c891bb969",
    "title": "雨行宿高冈人家戏成口号",
    "paragraphs": "过了一坡更一坡，中间田道水成涡。雨来更骤担肩重，泥滑不休行步多。奈老杉松犹偃蹇，趋时桃李暂蹉跎。炊烟恋屋不肯出，夜宿人家烧薜萝。",
    "author": "曹彦约"
  },
  {
    "id": "7f2431ce-3db3-48ed-9dd5-60a031378faa",
    "title": "静坐对茶花偶作",
    "paragraphs": "菊后梅前冷落时，剪檀雕蜡酪为肌。人从老处亲平淡，花向无中补阙亏。地暖不忧春近远，窗空惟映月参差。病夫久废卢仝椀，鼻观从容圣得知。",
    "author": "曹彦约"
  },
  {
    "id": "3027f680-263a-47d7-8284-0c6024de14bf",
    "title": "次韵晦父喜雨诗",
    "paragraphs": "何处鸣鸠只好音，谁家孝妇有冤心。古来禋祀关仍叔，今日兵饥忆华歆。王制不堪乖用仂，春秋从此却书霖。君诗好似灵湫水，清绝无人测浅深。",
    "author": "曹彦约"
  },
  {
    "id": "b7e9846c-737e-4b64-9b8b-3384673b8354",
    "title": "同官约赋红梅成五十六字",
    "paragraphs": "淡中著色似狂颠，心与梅同迹不然。夺我焉支宁免俗，岂无膏沐独争先。辨桃认杏何人拙，压雪欺霜政自妍。只恐东君招不得，好修犹在竹篱边。",
    "author": "曹彦约"
  },
  {
    "id": "5860f244-a209-46d1-abcd-c83d4b709a3d",
    "title": "落星寺",
    "paragraphs": "好风好雨旧关情，落在江心不强名。地尽匡庐犹变现，水连彭蠡略峥嵘。金山但设鱼龙险，滟滪空闻象马惊。争似清晖楼上好，重湖九叠互分明。",
    "author": "曹彦约"
  },
  {
    "id": "c0fe4bc1-ec85-4482-91a6-ef80a2dccde9",
    "title": "送子通司法之官括苍",
    "paragraphs": "议礼蠲租两有声，老坡元不计身荣。为民受屈今谁似，有子能传近得名。此去掾曹无暖席，是中科律定持衡。公馀更欲翻经籍，古道时才孰重轻。",
    "author": "曹彦约"
  },
  {
    "id": "aba029cd-5473-4ff0-a523-2add30a290c4",
    "title": "答赵守见贻之韵",
    "paragraphs": "已报新题下紫泥，尚留佳谶筑新隄。一心国事忉忉在，万口民歌剪剪齐。惜去辙须田父卧，催归诏有内臣赍。舍人若问朝天日，割尽黄云水满犁。",
    "author": "曹彦约"
  },
  {
    "id": "77718f38-f92a-4d27-88f5-34c97bbe6a47",
    "title": "送赵户侍出守镇江",
    "paragraphs": "都人车马閙城闉，似惜民曹更牧民。到处忠勤无粉饰，入朝言语有经纶。只今次辅须贤帅，自古维城必懿亲。报政不须三五月，姓名端的记严宸。",
    "author": "曹彦约"
  },
  {
    "id": "9bcb2059-2c49-4100-8318-d88eec6c7a4e",
    "title": "和三十郎蜡梅韵",
    "paragraphs": "官黄新赐极恩荣，花不同梅与共名。颇谓寒中宜作伴，想因开早更为兄。世间何物疑真蜡，海上新来染碎琼。体得自香天分好，金涂铜砌却峥嵘。",
    "author": "曹彦约"
  },
  {
    "id": "1f534c9c-d3f7-4566-8573-cda0c01b2e9a",
    "title": "久雨歎",
    "paragraphs": "谁为戎首起边功，万里生灵一掷中。天为忧之连作雨，人无识者骤歌风。所期闢地今城守，不善因粮却火攻。古道君师意深远，改絃端的奏肤公。",
    "author": "曹彦约"
  },
  {
    "id": "ea8b3f57-b840-41ef-9cfb-cfcaab61b9ac",
    "title": "秋分后十日得暴雨",
    "paragraphs": "负固骄阳不忍回，执迷凉意误惊猜。倾盆雨势疑飞瀑，揭地风声敌迅雷。阶下决明添意气，庭前甘菊賸胚胎。可怜岁事今如此，麦垅蔬畦尚可培。",
    "author": "曹彦约"
  },
  {
    "id": "91acb011-9108-4bc6-9c56-d169ce0909e7",
    "title": "豫章贺丁漕建台宴口号",
    "paragraphs": "车马盈门拨不开，䌽衣新著绣衣来。壮怀风月归英簜，满意江山入酒杯。便觉阳和通嶰竹，已知春信到官梅。西江岂是留人处，筑得沙堤唤得回。",
    "author": "曹彦约"
  },
  {
    "id": "1e54ab35-4230-4d53-8ba3-ac53cd274a4e",
    "title": "晚梅",
    "paragraphs": "去年浮月动微薰，陨箨忧寒正杂羣。今日得春张万玉，采繁迎煖尚从军。花时十月连正月，岁事三分占一分。酒煮和羹还好在，预除芜秽莫纷纷。",
    "author": "曹彦约"
  },
  {
    "id": "13b25a39-91b8-4359-97c2-2286f180a3cd",
    "title": "湖庄谢客",
    "paragraphs": "渐撤疎篱短作垣，与春期约老田园。晴多易得花开早，地迥难藏鸟语喧。我欲偷安频谢客，人谁见许数敲门。定知桃李平生误，下已成蹊漫不言。",
    "author": "曹彦约"
  },
  {
    "id": "5105512f-2c80-44ad-bea7-4a8b9cdd38ba",
    "title": "朔日迎客之章诸贤多有和者使君再赋仍次韵以谢",
    "paragraphs": "霜清石出水分流，邂逅骚人得志秋。落日断霞增逸气，小窗低户媿英游。苦无酒量能陪饮，只有诗盟可避愁。此地何哉添此瑞，建章新识九牙驺。",
    "author": "曹彦约"
  },
  {
    "id": "d692781b-ca55-4f2b-b2a1-d3279df52017",
    "title": "飘飘台",
    "paragraphs": "清风怒折腰，断送斜川归。吾今已归了，无用频吹衣。",
    "author": "曹彦约"
  },
  {
    "id": "40528e4c-efd7-4449-9d3d-3da356d3c2ec",
    "title": "经丘台",
    "paragraphs": "寻壑初不惮，经丘亦忘疲。人见崎岖处，不知心坦夷。",
    "author": "曹彦约"
  },
  {
    "id": "0c2d6bb1-7aca-484d-ba28-e8cf1eccf495",
    "title": "祁门道中即事  其一",
    "paragraphs": "识面山川尚可寻，跳丸日月更相侵。语音改道家山近，行色不知春事深。",
    "author": "曹彦约"
  },
  {
    "id": "4f2d9b1e-3d11-4b01-b27e-ddd5506fbefe",
    "title": "祁门道中即事  其二",
    "paragraphs": "社雨初晴旧燕归，春膏潜动小鲜肥。桃花未必随人去，飞向行人行处飞。",
    "author": "曹彦约"
  },
  {
    "id": "e29bd11f-a2e1-47cf-9ec6-80f3c48b270c",
    "title": "祁门道中即事  其三",
    "paragraphs": "餠饵商量全孕麦，衣裳消息半芽桑。山堂草色梦魂远，官路柳丝心绪长。",
    "author": "曹彦约"
  },
  {
    "id": "e6739b27-2681-4e28-a286-a7037c3b88a2",
    "title": "祁门道中即事  其四",
    "paragraphs": "为爱幽乡度远村，支颐竚立爱山矾。栗留尚惜轻求友，反舌纷纷亦巧言。",
    "author": "曹彦约"
  },
  {
    "id": "5a1cf8d8-dbf2-40c0-b43e-2929090c3ae1",
    "title": "祁门道中即事  其五",
    "paragraphs": "修竹围墙草护阶，赏花庭院已安排。洛阳忠孝家何在，不贡姚黄更缅怀。",
    "author": "曹彦约"
  },
  {
    "id": "14161fde-4d10-468d-941e-1178a5fc0110",
    "title": "祁门道中即事  其六",
    "paragraphs": "嶂叠峦层巧送青，一溪幽处小园亭。谁能换得王维手，洗我尘埃作画屏。",
    "author": "曹彦约"
  },
  {
    "id": "308379cc-2686-4b6a-96e2-fa50b6ebdaef",
    "title": "祁门道中即事  其七",
    "paragraphs": "絃诵琅琅两岸闻，此风尤足张吾军。儿童相顾惊相问，莫是当年旧主人。",
    "author": "曹彦约"
  },
  {
    "id": "fa914dfb-e6e4-4e22-865f-a3cf07998e52",
    "title": "祁门道中即事  其八",
    "paragraphs": "山木阴阴系晚牛，水田漠漠任春鸥。长歌大笑却归去，长在农家今白头。",
    "author": "曹彦约"
  },
  {
    "id": "1a50db14-7330-4198-bc67-b253eb8420bb",
    "title": "祁门道中即事  其九",
    "paragraphs": "半沦溪谷半山冈，地狭民多尽盖藏。争道去年小丰稔，至今租米正输王。",
    "author": "曹彦约"
  },
  {
    "id": "4455927d-1d58-41ae-8548-e2f15b2cea90",
    "title": "祁门道中即事  其一○",
    "paragraphs": "古来遗逸野人家，石磴崎岖阁道斜。犬吠人行都不问，杉篱空掩刺桐花。",
    "author": "曹彦约"
  },
  {
    "id": "aa6f9677-e926-4122-ab0d-4a85cc86ba12",
    "title": "夜坐",
    "paragraphs": "道人心事略幽閒，落在星流羽檄间。吏退灯明书到眼，袖炉烘煖鹧鸪斑。",
    "author": "曹彦约"
  },
  {
    "id": "fc0f58b2-41a6-42e0-9871-bb7cb91517f7",
    "title": "偶成  其一",
    "paragraphs": "曩疑先贤啬于言，何不明明细细传。今省从前都错认，更加详后即纷然。",
    "author": "曹彦约"
  },
  {
    "id": "2072fc3c-ad6e-4108-aa0d-ad703260d33a",
    "title": "偶成  其二",
    "paragraphs": "夫子文章不用为，从心到口没参差。咄哉韩子休污我，却道诗葩与易奇。",
    "author": "曹彦约"
  },
  {
    "id": "f98b6100-ad4a-4d66-8d98-0cd978dd14d8",
    "title": "偶成  其三",
    "paragraphs": "雪月风花总不知，雕奇镂巧学支离。四时多少閒光景，无箇閒人领略伊。",
    "author": "曹彦约"
  },
  {
    "id": "c4eedd8d-a5a9-4b9c-8191-93c929ef9e7b",
    "title": "偶成  其四",
    "paragraphs": "勿学唐人李杜癡，作诗须作古人诗。世传李杜文章伯，问著关雎恐不知。",
    "author": "曹彦约"
  },
  {
    "id": "ecc62db3-1dce-4132-bbaf-f019012f63a4",
    "title": "偶成  其五",
    "paragraphs": "诗癡正自不烦攻，只为英才辄堕中。今日已成风俗后，后生箇箇入樊笼。",
    "author": "曹彦约"
  },
  {
    "id": "91330b01-37f3-4bf6-9f6d-da3b97c070e7",
    "title": "偶成  其六",
    "paragraphs": "儒风一变至于道，此是尧夫未识儒。除却儒风如更有，将馿骑了复寻馿。",
    "author": "曹彦约"
  },
  {
    "id": "a4909ab0-1ee2-45f0-87db-7a79a678caa3",
    "title": "偶成  其七",
    "paragraphs": "当敬不敬谓之悖，当正不正谓之谀。是中适莫俱难著，意态微生已觉疏。",
    "author": "曹彦约"
  },
  {
    "id": "0b1507f7-287a-4a00-89d6-896c2fc9ec05",
    "title": "偶成  其八",
    "paragraphs": "桃红柳绿簇春华，燕语鶑啼尽日嘉。谁信声声沂水咏，又知处处杏坛家。",
    "author": "曹彦约"
  },
  {
    "id": "e74b59fe-7a0e-40e3-ab16-f5bec438cc5b",
    "title": "偶成  其九",
    "paragraphs": "可惜有生都衮衮，如何终日只纷纷。满前妙景无人识，到处清音独我闻。",
    "author": "曹彦约"
  },
  {
    "id": "2a71df54-93a3-4844-a075-6971f7ee439b",
    "title": "偶成  其一○",
    "paragraphs": "我吟诗处鶑啼处，我起行时蝶舞时。踏著此机何所似，陶然如醉又如癡。",
    "author": "曹彦约"
  },
  {
    "id": "99cafdd4-fc0d-4875-a65f-e657eeda0a07",
    "title": "偶成  其一一",
    "paragraphs": "此道元来即是心，人人抛却去求深。不知求却翻成外，若是吾心底用寻。",
    "author": "曹彦约"
  },
  {
    "id": "d4477379-cae4-4dbf-891c-b92092a67d31",
    "title": "偶成  其一二",
    "paragraphs": "谁省吾心即是仁，荷他先哲为人深。分明说了犹疑在，更问如何是本心。",
    "author": "曹彦约"
  },
  {
    "id": "cafa8fab-3bb8-40b3-b382-f6cb371c5f38",
    "title": "偶成  其一三",
    "paragraphs": "若问如何是此心，能思能索又能寻。汝心底用他人说，只是寻常用底心。",
    "author": "曹彦约"
  },
  {
    "id": "7a3f1e6a-7507-40fb-a971-660e8cc8d021",
    "title": "偶成  其一四",
    "paragraphs": "此心用处没踪由，拟待思量是讨愁。但只事亲兼事长，只如此去莫回头。",
    "author": "曹彦约"
  },
  {
    "id": "60a13b65-beff-4140-bd04-2466f9429599",
    "title": "偶成  其一五",
    "paragraphs": "可笑禅流错用心，或思或罢两追寻。穷年费煞精神后，陷入泥涂辗转深。",
    "author": "曹彦约"
  },
  {
    "id": "560c5134-852d-4866-bd3f-6e81bfa21b97",
    "title": "偶成  其一六",
    "paragraphs": "心里虚明象太空，干坤日月总包笼。从来箇片閒田地，难定西南与北东。",
    "author": "曹彦约"
  },
  {
    "id": "9c86c979-250f-4fca-9a1b-089ecb568ec3",
    "title": "偶成  其一七",
    "paragraphs": "莫将爱敬复雕镌，一片真纯得自全。待得将心去钩索，旋栽荆棘向芝田。",
    "author": "曹彦约"
  },
  {
    "id": "9838c7ec-4e40-4c50-8244-91275a3466da",
    "title": "偶成  其一八",
    "paragraphs": "忽认胸中一团气，一团气里空无地。既空无地更何义，此无广狭无一二。",
    "author": "曹彦约"
  },
  {
    "id": "64e08d45-7238-4179-a7fb-323f43fa0be4",
    "title": "偶成  其一九",
    "paragraphs": "恶习起时能自讼，谁知此是天然勇。多少禅流妄诋诃，不知此勇元不动。",
    "author": "曹彦约"
  },
  {
    "id": "c2af292f-7044-47cc-b55e-e1132fa688d1",
    "title": "偶成  其二○",
    "paragraphs": "回心三月不违仁，已后元曾小失真。一片云花轻著水，冥冥不复省漓醇。",
    "author": "曹彦约"
  },
  {
    "id": "9f3a28b8-9d73-43e2-9f8f-b13c44a7595a",
    "title": "偶成  其二一",
    "paragraphs": "有心切勿去钩玄，钩得玄来在外边。何似罢休依本分，孝慈忠信乃天然。",
    "author": "曹彦约"
  },
  {
    "id": "c75b627c-aabe-4bf4-9b1e-7a3cec77ab33",
    "title": "伯量同二弟欲见访湖庄以诗告至褒拂过情辄次其韵  其一",
    "paragraphs": "清江一曲界间关，倚作琴声上下滩。鹊报主人知有喜，惠然金玉总称难。",
    "author": "曹彦约"
  },
  {
    "id": "99f72bb8-87b7-42a8-adeb-41083ff680c3",
    "title": "伯量同二弟欲见访湖庄以诗告至褒拂过情辄次其韵  其二",
    "paragraphs": "笑杀商山绮与园，几年烦使护风寒。只今勳业才如此，孤负衰颜镜里看。",
    "author": "曹彦约"
  },
  {
    "id": "7d3b43c9-6ec4-4771-b583-ec93c19d1bcd",
    "title": "伯量同二弟欲见访湖庄以诗告至褒拂过情辄次其韵  其三",
    "paragraphs": "年来夺锦马羣空，而况君家有八龙。传与乡人经济策，问焉何惜少舂容。",
    "author": "曹彦约"
  },
  {
    "id": "0893275b-241c-4bba-9c33-8ba424f93af9",
    "title": "水仙",
    "paragraphs": "盈盈蝶粉衬蜂黄，水国仙人内样粧。同在寒梅应媿死，枯枝犹说傲冰霜。",
    "author": "曹彦约"
  },
  {
    "id": "592a876e-ca20-46f9-8ff3-545dc4d3a777",
    "title": "韩耕道次八绝句韵见寄因和答之  其一",
    "paragraphs": "立说招携与殪戎，两端蛮触互论功。古来帝力通南北，山过焉支岭度葱。",
    "author": "曹彦约"
  },
  {
    "id": "a7be296e-543d-48d4-9dfd-4a3221487d8e",
    "title": "韩耕道次八绝句韵见寄因和答之  其二",
    "paragraphs": "逢危无策媿时才，怀抱何曾得好开。衮衮捷书来不断，活人基本要深培。",
    "author": "曹彦约"
  },
  {
    "id": "a5731779-d82d-47f2-98c9-965de8404f8c",
    "title": "韩耕道次八绝句韵见寄因和答之  其三",
    "paragraphs": "羽檄交驰骇电奔，诏书频下想天恩。旧时懒惰如魔去，祇有书生习尚存。",
    "author": "曹彦约"
  },
  {
    "id": "b1f8028a-9dc8-412d-99c3-9286737a6368",
    "title": "韩耕道次八绝句韵见寄因和答之  其四",
    "paragraphs": "营垒家家说望夫，将军志远在余吾。从来万甲千金费，曾有因粮事也无。",
    "author": "曹彦约"
  },
  {
    "id": "bd20de72-4baf-4924-9784-66f61b786bf2",
    "title": "韩耕道次八绝句韵见寄因和答之  其五",
    "paragraphs": "我句拙于贫女粧，尊前替戾敢承当。何人错比罗敷艳，枉赋诗人陌上桑。",
    "author": "曹彦约"
  },
  {
    "id": "2a8194eb-dc75-4d94-b0ad-7cc7bffca717",
    "title": "韩耕道次八绝句韵见寄因和答之  其六",
    "paragraphs": "特特新诗满意来，中间华藻任铺排。不知养拙干戈里，但觉愁端变好怀。",
    "author": "曹彦约"
  },
  {
    "id": "365a1c09-e015-43c7-9f3a-7087297ba742",
    "title": "韩耕道次八绝句韵见寄因和答之  其七",
    "paragraphs": "孤负灵蓍续短蓬，宠光枯枿附春藂。他年贾至岑参句，得入诗编讬杜公。",
    "author": "曹彦约"
  },
  {
    "id": "8e0009dd-a524-4527-b804-54b61dd18bb5",
    "title": "韩耕道次八绝句韵见寄因和答之  其八",
    "paragraphs": "昌黎世有简编孙，邺下常传慷慨言。忆得此公端的健，但将忠力复名门。",
    "author": "曹彦约"
  },
  {
    "id": "7222067c-f5e3-4212-9e27-aaf9fbded719",
    "title": "湖庄杂诗  其一",
    "paragraphs": "雨后人家菜麦香，旋涡流水乱横塘。青春未有阑珊意，付与游人自此忙。",
    "author": "曹彦约"
  },
  {
    "id": "f5326834-30bf-488a-b852-ad025113de87",
    "title": "湖庄杂诗  其二",
    "paragraphs": "家家有分閒桃李，岁岁相亲旧燕鶑。老子今年风味恶，稻针麻甲尚关情。",
    "author": "曹彦约"
  },
  {
    "id": "c22f7267-53ce-40d9-a481-d568fd9680f8",
    "title": "横舟弟相别年馀阻一江之水彼此皆病未有可会之日向得一两诗多悼亡感慨不忍和答今乃粲然盈册老眼增明适兹喜雨取登楼喜雨之作先次韵三章不能多也  其一",
    "paragraphs": "好诗好雨适相逢，抖尽襟怀要折冲。自古天人无间断，宁因水旱辍良农。",
    "author": "曹彦约"
  },
  {
    "id": "bacc6cd9-527f-4a80-abd4-8f9085f5fa3a",
    "title": "横舟弟相别年馀阻一江之水彼此皆病未有可会之日向得一两诗多悼亡感慨不忍和答今乃粲然盈册老眼增明适兹喜雨取登楼喜雨之作先次韵三章不能多也  其二",
    "paragraphs": "阻饥传播骨先寒，愁把台评子细看。頼有重霉三日雨，向来枯涸已弥漫。",
    "author": "曹彦约"
  },
  {
    "id": "b851ae3e-2a66-46b9-9878-f52c381d8a71",
    "title": "横舟弟相别年馀阻一江之水彼此皆病未有可会之日向得一两诗多悼亡感慨不忍和答今乃粲然盈册老眼增明适兹喜雨取登楼喜雨之作先次韵三章不能多也  其三",
    "paragraphs": "我有鸰原或尼之，一江横绝谩涟漪。幸哉未隔池塘梦，鼎脔初尝豹一窥。",
    "author": "曹彦约"
  },
  {
    "id": "50dcfb3f-4199-410f-9bd5-926c4a7fac12",
    "title": "三绝句赋和靖梅  其一",
    "paragraphs": "落在西湖有岁年，不因和靖独争妍。谁知道尽香和影，万古新诗不在编。",
    "author": "曹彦约"
  },
  {
    "id": "85eb012f-fe9d-499e-b76e-997d6dc75ac1",
    "title": "三绝句赋和靖梅  其二",
    "paragraphs": "人如和靖清难比，花似寒梅秀可餐。却问荔支何所似，江瑶初雪水晶盘。",
    "author": "曹彦约"
  },
  {
    "id": "35559523-bb2a-4abc-839f-9c0c0f0ab729",
    "title": "三绝句赋和靖梅  其三",
    "paragraphs": "观莳芬芳也自奇，汉壶贮水最相宜。只应卧我明窗下，不似湖边纵鹤时。",
    "author": "曹彦约"
  },
  {
    "id": "ff27b2bc-448d-4c35-8d8d-99f608844923",
    "title": "毛希元提干有庐山癖既卜筑居之又作卧龙楼与玉京道院一时诸老皆为赋诗矣知贱子非所长而亦令赋何也作三绝句资一笑  其一",
    "paragraphs": "锦绣裁成九叠山，山山佳处水萦环。无心但有云来往，看得高人取次閒。",
    "author": "曹彦约"
  },
  {
    "id": "a71bde8b-bd2f-4bed-8a5b-85a301162b6c",
    "title": "毛希元提干有庐山癖既卜筑居之又作卧龙楼与玉京道院一时诸老皆为赋诗矣知贱子非所长而亦令赋何也作三绝句资一笑  其二",
    "paragraphs": "卧龙消息合为霖，别派先通一线心。若向祁山听响震，定知梁父不须吟。",
    "author": "曹彦约"
  },
  {
    "id": "c35700d3-52d5-4d41-9099-3fbbea1b3d79",
    "title": "毛希元提干有庐山癖既卜筑居之又作卧龙楼与玉京道院一时诸老皆为赋诗矣知贱子非所长而亦令赋何也作三绝句资一笑  其三",
    "paragraphs": "玉京仙境发山谣，未把芙蓉意已消。此处尚堪诗兴在，当年行乐亦云聊。",
    "author": "曹彦约"
  },
  {
    "id": "19979aec-15fb-4885-a0ec-14230061606b",
    "title": "望庐山",
    "paragraphs": "暮年秋色恋江乡，酒熟鱼肥蟹著黄。已见庐山非入梦，一帆风稳称归航。",
    "author": "曹彦约"
  },
  {
    "id": "cd51adf4-f5f0-4668-8ee8-bf0335fabc42",
    "title": "游惠山观第二泉  其一",
    "paragraphs": "僧人颜似松杉老，斋饭味知泉石多。我不能茶有风冷，爱山成癖欠消磨。",
    "author": "曹彦约"
  },
  {
    "id": "eebc4040-8253-48e9-bd33-05512021d496",
    "title": "游惠山观第二泉  其二",
    "paragraphs": "自逢陆老问君名，又见苏公记此行。从此却归庐阜去，岂无声寄谷帘兄。",
    "author": "曹彦约"
  },
  {
    "id": "c9a3818e-5a92-4259-ae03-5dce66b504bf",
    "title": "蜀海棠",
    "paragraphs": "西蜀佳人巧欲言，红酣犹带醉时魂。子规叫断黄昏后，却忆乡情染露痕。",
    "author": "曹彦约"
  },
  {
    "id": "cd3df1cc-53e3-4c31-8df3-1e146ae59f7b",
    "title": "馀干史子固本知县趋朝便舟见访以四绝句叙旧次其韵  其一",
    "paragraphs": "再拜新篇极主臣，咏真何必更寻真。论心十八年前事，诗律交情更可人。",
    "author": "曹彦约"
  },
  {
    "id": "8956a4d5-d246-4927-9bb9-60ebc9d4aa0c",
    "title": "馀干史子固本知县趋朝便舟见访以四绝句叙旧次其韵  其二",
    "paragraphs": "虎榜初传淡墨名，饶山何重泰山轻。日边未得春风力，江右惟高月旦评。",
    "author": "曹彦约"
  },
  {
    "id": "31132718-ee44-4467-b14b-97287561021b",
    "title": "馀干史子固本知县趋朝便舟见访以四绝句叙旧次其韵  其三",
    "paragraphs": "仕已都无喜愠三，有弦不解但操南。归来稳上论思直，政尔民情已熟谙。",
    "author": "曹彦约"
  },
  {
    "id": "455deeab-40d2-4bf4-a691-6addebdc89d0",
    "title": "馀干史子固本知县趋朝便舟见访以四绝句叙旧次其韵  其四",
    "paragraphs": "岂无鱼鴈懒传书，枯枿春风不用嘘。只有简编遮眼在，马牛犹得远襟裾。",
    "author": "曹彦约"
  },
  {
    "id": "84ea1771-cfb9-4c9a-8e79-bb5d503ee99f",
    "title": "迎春花  其一",
    "paragraphs": "锦作薰笼越样新，迎春犹及送还春。花时色与香如此，花后娟娟更可人。",
    "author": "曹彦约"
  },
  {
    "id": "380606d6-2cfd-45ce-baf6-b8be149a2edc",
    "title": "迎春花  其二",
    "paragraphs": "睡入华胥日未曛，博山何在宝香闻。觉来但有南窗静，叶瘦花肥醉锦薰。",
    "author": "曹彦约"
  },
  {
    "id": "77774e30-2f1c-4f8b-adfa-3af338247728",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其一",
    "paragraphs": "照人精采驻元戎，与我驱驰录近功。想见玉箫声远夜，乱芟篁竹剉春葱。",
    "author": "曹彦约"
  },
  {
    "id": "f29634b9-da0d-4a1c-8c10-3715dca744c4",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其二",
    "paragraphs": "新来鈇钺授当才，岳下浮云日日开。易得成功难更好，鼎和诸将熟栽培。",
    "author": "曹彦约"
  },
  {
    "id": "bbb8b5f9-40f8-4cfd-8c1e-ff4341314672",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其三",
    "paragraphs": "谩捐儋耳非长策，便戮先零亦少恩。整了六师须禁暴，本朝元气要长存。",
    "author": "曹彦约"
  },
  {
    "id": "e797ec80-e801-48e0-abe0-2985d1b761d0",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其四",
    "paragraphs": "深居处女静无粧，脱兔飞时势莫当。已捷不须三舍避，便将战处入耕桑。",
    "author": "曹彦约"
  },
  {
    "id": "db644fd2-8e47-44a1-b055-5a40d204edbd",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其五",
    "paragraphs": "争先报国耻非夫，过后论功失故吾。志士斗量贤士少，赤松游处智名无。",
    "author": "曹彦约"
  },
  {
    "id": "f481ad9d-f6c2-42f2-a313-e046e8565b67",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其六",
    "paragraphs": "并辔游人任往来，透墙春色已安排。花时却记梅前事，秀水如何不永怀。",
    "author": "曹彦约"
  },
  {
    "id": "aac885fd-507c-4356-89a9-36926eb2773b",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其七",
    "paragraphs": "忧世愁肠转断蓬，趋时好色上芳藂。古来只有春平直，披拂年来也不公。",
    "author": "曹彦约"
  },
  {
    "id": "5fa6a8bb-ffb9-49a6-81f8-9725b9dc0574",
    "title": "奉陪黄帅机访问元夕战场归涂见人家园池花木相与歎息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其八",
    "paragraphs": "为渠著姓黄山谷，结友齐名杜审言。领略残膏沾丐我，彊书酬唱入坡门。",
    "author": "曹彦约"
  },
  {
    "id": "1c625563-e1e1-4a66-8228-67020e4072eb",
    "title": "催花",
    "paragraphs": "催花径里日千回，祗恐催开落又催。老性只宜风雨后，绿阴青子款相陪。",
    "author": "曹彦约"
  },
  {
    "id": "ca21de47-c58d-4076-8d91-ef2ffda8a0b3",
    "title": "道傍得熟人家",
    "paragraphs": "旧雨留烟饰短垣，浅沙催水撼衡门。旗帘动眼新迎客，䆉䅉关心故弄孙。",
    "author": "曹彦约"
  },
  {
    "id": "814cff45-3e25-4e3f-a45f-f595e28c0558",
    "title": "县郭新居人家",
    "paragraphs": "苟简诛茅胜野盘，讬身城郭爱平安。五更人语惊鸡犬，壁漏簷疎共一寒。",
    "author": "曹彦约"
  },
  {
    "id": "299cff6f-8be1-4871-a758-f5017a6cc8cd",
    "title": "荷花",
    "paragraphs": "写遍阶头万叶红，不成无味只书空。绛绡剥尽红酥凸，给与烦襟作冷风。",
    "author": "曹彦约"
  },
  {
    "id": "ad134c1f-3f5b-43d6-a7ed-d65d734402ce",
    "title": "汉阴县驿有连理山茶旧尝远送上官扰及百姓根条槎牙邻于戕贼干道初有使者沮其事今婆娑蓊蔚为一邑壮观因见何令壁间所书赋二十八字",
    "paragraphs": "逞艳呈祥祇自歼，何人攫取更趋炎。只将勿剪看君子，爱物安民处己廉。",
    "author": "曹彦约"
  },
  {
    "id": "fe45b429-566b-4cfa-a510-b924b5976410",
    "title": "谢朱鹤皋招饮四诗  其一",
    "paragraphs": "过雨桃花坠晚红，及时庭草翠翻风。倚窗细究天人理，六籍元无一字空。",
    "author": "曹彦约"
  },
  {
    "id": "84ba7ae1-e8c0-4892-9efd-28502e82d1d3",
    "title": "谢朱鹤皋招饮四诗  其二",
    "paragraphs": "东皇无意染青红，长养犹资五日风。收拾英华入新句，祥云蔼蔼媚春空。",
    "author": "曹彦约"
  },
  {
    "id": "77f4f592-39f1-4518-8b37-0a7144a4cc7d",
    "title": "谢朱鹤皋招饮四诗  其三",
    "paragraphs": "石火能留几许红，人生南北马牛风。春光倒指无多日，相遇休辞酒盏空。",
    "author": "曹彦约"
  },
  {
    "id": "f8219d37-ff50-4b77-bb36-bb0a69058961",
    "title": "谢朱鹤皋招饮四诗  其四",
    "paragraphs": "六年奔走汗颜红，此日行吟两袖风。俗虑湔磨有诗册，净看明月照长空。",
    "author": "曹彦约"
  },
  {
    "id": "7f539ff0-ffc3-41aa-b812-ca7a721c50e0",
    "title": "偶作  其一",
    "paragraphs": "此天然处不亦妙，费尽思量却不到。有时父召急趋前，不觉不知造渊奥。此时合勒承认状，从古癡顽何不晓。",
    "author": "曹彦约"
  },
  {
    "id": "33a6e545-cbd6-4d68-b42c-d36fc5dd0bfb",
    "title": "偶作  其二",
    "paragraphs": "太极奚河图，河图非太极。矧复赘无极，哀哉何太息。何不观古圣，一一已默识。□湖为作图，交扰而曲屈。是孰知五行，五行皆妙质。不可离合论，浑浑体自一。安得孔子生，邪说俱荡涤。哀哉复哀哉，太息复太息。",
    "author": "曹彦约"
  },
  {
    "id": "25bc2258-e1a3-4c38-a591-a56469a9bc5a",
    "title": "朝梳怨",
    "paragraphs": "朝梳九叠云，到暮不成雨。一日变千丝，只作愁机杼。愁至云成幕，小雨和丝落。愁去脸成霞，雨霁庭下花。折花愁雨湿，护惜鲛绡立。蜂蝶爱花红，花心应未同。",
    "author": "曹彦约"
  },
  {
    "id": "ec926232-f084-48f0-b384-1b9e2932b703",
    "title": "酬杨伯洪",
    "paragraphs": "扁舟下峡七经年，犹忆西民困备边。已病一夫空有议，误谋元帅本非贤。公朝虑蜀天常近，之子忧时火未然。遇合却留经济用，此行应不媿登仙。",
    "author": "曹彦约"
  },
  {
    "id": "f30987bf-ac15-41ef-9091-2bf10914685a",
    "title": "借诗话于应祥弟有不许点抹之约作诗戏之",
    "paragraphs": "我有读书癖，每喜以笔界。抹黄饰句眼，施朱表事派。此手定权衡，众理析畎浍。历历灿可观，开卷如画绘。知君笃友于，因从借诗话。过手有约言，不许一笔坏。自语落我耳，便觉意生械。明朝试静观，议论颇澎湃。读到会意处，时时欲犯戒。将举手复止，火侧禁搔疥。技痒无所施，闷怀时一噫。只可捲还君，如此读不快。千驷容可轻，君抱亦少隘。昨问鸡林人，尚有此编卖。典衣须一收，吾炙当痛嘬。",
    "author": "危稹"
  },
  {
    "id": "2d8281aa-21f4-4bae-938b-5dedc5e3d1b8",
    "title": "上隆兴赵帅",
    "paragraphs": "买宅须买千万邻，季雅喜得王僧珍。买山百万复谁与，襄阳节度真主人。我生兀兀钻蠹简，不肯低头植资产。缀名虎榜二十年，依旧酸寒广文饭。绿鬓半作星星华，岂堪风雨犹无家。大鹏小鷃各自适，只有鸿鴈长汀沙。弟昆团栾虽足乐，老屋萧条不堪著。玉堂便是无骨相，也合专侬一丘壑。近来卜筑穷冥搜，十里而近依松楸。骊龙塘上邓家丘，半山老人所钓游。半山天下文章伯，邓家声名亦辉赫。断碑犹在古墙阴，好句曾经写山色。买邻得此天所予，独欠山资无觅处。平生骂钱作阿堵，仓卒呼渠宁肯顾。君侯地位高入云，笔所到处皆成春。万间广厦芘许远，岂无一室栖贫身。王邓故处为邻曲，更得赵侯钱买屋。便哦诗句谢山神，饮水也胜樽酒绿。",
    "author": "危稹"
  },
  {
    "id": "3456ea98-8751-4f9e-b31a-55594f2a87e7",
    "title": "鹤",
    "paragraphs": "楚楚雪衣明，烟霞径里行。不管陶令野，有节伯夷清。一见消尘虑，相亲长道情。秋风著梧叶，时作九臯声。",
    "author": "危稹"
  },
  {
    "id": "4388a467-fe8c-461a-8939-1a56de8a4ebd",
    "title": "王架阁夙有棋癖尝于和篇中讥其不工架阁颇讳恶其说复次韵戏之",
    "paragraphs": "刘伶耽于酒，渊明玩于菊。君乃癖于文，爱棋尤更笃。文高新掌故，棋只前祕读。我昨却莱兵，书法谨夹谷。不知君讳之，护名如护玉。耻鼓赵王瑟，欲举渐离筑。明发疾呼予，开枰数反覆。盛气欲吞敌，厉响亦惊俗。失利頳凑颊，得隽喜填腹。势固健于常，手终弱于仆。君名高天下，此特一不足。小负毋重争，旁观有静瞩。大明昧于小，月固不胜烛。切勿罪刘五，此笔兢所录。",
    "author": "危稹"
  },
  {
    "id": "8114a8bd-5b2d-4557-bf97-4c465464329c",
    "title": "题杨妃牙痛图",
    "paragraphs": "痛入香龈是不禁，三郎心痛亦何深。当时更有唇亡处，自是君王不动心。",
    "author": "危稹"
  },
  {
    "id": "34892716-155a-42d8-b2f1-93a56e9113e9",
    "title": "挽同年胡司门",
    "paragraphs": "期集盟惟旧，交承契更深。雨声春共酌，灯影夜同吟。接武方尧殿，招魂遽楚音。尤怜哭君日，来纳惜时金。",
    "author": "危稹"
  },
  {
    "id": "3b52911f-3d35-4bd1-99dd-0c1f979120f2",
    "title": "藕花中未开之荷穿叶而出",
    "paragraphs": "风清宴瑶池，正拥万姬醉。忽有青衫人，穿仗献封事。",
    "author": "危稹"
  },
  {
    "id": "2ad468be-38d0-4aae-9e6a-f6425f36987c",
    "title": "春日有感三首  其一",
    "paragraphs": "春入长安百万家，湖边无日不香车。一株柳色吾无分，看杀庭前荠菜花。",
    "author": "危稹"
  },
  {
    "id": "8fae992a-6f93-42f2-aff7-51a49bac6fd4",
    "title": "春日有感三首  其二",
    "paragraphs": "看书数叶眼花旋，推过熏炉去打眠。五十压头衰白尽，书无灵圣事茫然。",
    "author": "危稹"
  },
  {
    "id": "be089a8d-e4f9-485b-8dac-c39b6e3b975d",
    "title": "春日有感三首  其三",
    "paragraphs": "情知老却流鶑了，争奈狂如蛱蝶何。尚有紫薇红药在，佳人休唱怨春歌。",
    "author": "危稹"
  },
  {
    "id": "02078ae5-9eab-4aa6-8837-a8cd2f7c614b",
    "title": "上雷漕",
    "paragraphs": "破裘芒履晚山前，手抱乌桐白玉絃。闻道知音在高处，一声弹入紫微天。",
    "author": "危稹"
  },
  {
    "id": "f4cfe98f-45d0-4479-b6a8-446f162a7448",
    "title": "经从丰城谒于房州于令侍姬歌舞进酒二首  其一",
    "paragraphs": "蛾眉对歌舞凉伊，舞身还逐歌声齐。捲花万段忽进酒，鬭高蝴蝶飞来低。",
    "author": "危稹"
  },
  {
    "id": "a871431a-ada8-47fd-98b4-38a5cf228314",
    "title": "经从丰城谒于房州于令侍姬歌舞进酒二首  其二",
    "paragraphs": "更有佳人在空谷，能唱春风天上曲。何时得上金玉堂，一声飞度龙吟竹。",
    "author": "危稹"
  },
  {
    "id": "9c3e0fc6-ad8f-4cf1-bad0-2b1130433431",
    "title": "送刘帅归蜀",
    "paragraphs": "万水朝东弱水西，先生归去老峨眉。人閒那得楼千尺，望得峨眉山见时。",
    "author": "危稹"
  },
  {
    "id": "9d775e68-d356-405c-b8da-2427005a460e",
    "title": "赠书肆陈解元  其一",
    "paragraphs": "巽斋幸自少人知，饭饱官闲睡转宜。刚被旁人去饶舌，刺桐花下客求诗。",
    "author": "危稹"
  },
  {
    "id": "7080ba95-57a1-4734-9882-a8c443c8a623",
    "title": "赠书肆陈解元  其二",
    "paragraphs": "兀坐书林自切磋，阅人应似阅书多。未知买得君书去，不负君书人几何。",
    "author": "危稹"
  },
  {
    "id": "936b188b-8637-4d83-b428-814f02cbcea8",
    "title": "题吴淑妃真子",
    "paragraphs": "海静江澄玉雪腮，何年和月下瑶台。卷中不敢端详看，曾得君王一笑来。",
    "author": "危稹"
  },
  {
    "id": "bfc69a11-5b50-40c9-b8a8-3475cc545d33",
    "title": "春日即事",
    "paragraphs": "麦风翻陇泼浓绿，花露滴枝粘老红。小立楼头检春事，一丝暖日坠青虫。",
    "author": "危稹"
  },
  {
    "id": "bd9638ec-87f1-4cbf-b9d9-0db6df21165b",
    "title": "闻鶑",
    "paragraphs": "天上金衣侣，还能贶草莱。风流晋王谢，言语汉邹枚。公等久安在，今从何处来。山禽正嘈杂，慰我日徘徊。",
    "author": "危稹"
  },
  {
    "id": "fb6940cd-8cca-4224-9290-f2dc25df55a7",
    "title": "送孙行之出守衡阳",
    "paragraphs": "日日江头送客行，况闻君去作专城。心存臣子无中外，士系朝廷有重轻。谏疏满怀催上道，中原万事想关情。戎葵到底还倾日，侧耳衡阳来鴈声。",
    "author": "危稹"
  },
  {
    "id": "5bafdeab-dbc2-46c2-bb76-d7ac5bb5340b",
    "title": "挽月湖二首  其一",
    "paragraphs": "天胡夺我老先生，轩冕丛中玉雪清。英石数拳归艇重，月湖千顷世缘轻。云山买得无馀俸，句法流将不尽名。头白贾生非不遇，所言向已略施行。",
    "author": "危稹"
  },
  {
    "id": "4c1500a3-e26c-4065-8265-f50bdf41ea23",
    "title": "挽月湖二首  其二",
    "paragraphs": "诏书屡趣入承明，黄阁前头不肯登。苦欲归休同野老，本来清浄是禅僧。苔生文塔今成古，影挂山房唤不譍。犹想经行泉石处，倚巖憔悴一枯藤。",
    "author": "危稹"
  },
  {
    "id": "3b5df7bd-a32f-4d04-b605-4356ebbd106b",
    "title": "送晁告院得南康",
    "paragraphs": "我是康庐旧冷官，梦魂今尚忆云端。山将草色到天碧，泉带松声出谷寒。仙观几年留鹤隠，古潭有日起龙蟠。史君肯著诗料理，乞我蛮牋半幅看。",
    "author": "危稹"
  },
  {
    "id": "1835a3c6-a06c-459b-8067-d57780f10dc7",
    "title": "上赵总领",
    "paragraphs": "一见烦公道眼明，悬知彻底五湖清。岂期天上张公子，犹记当年刘更生。几度夜深流水操，无人心认断肠声。平生不面却相识，黄鹤楼前今一鸣。",
    "author": "危稹"
  },
  {
    "id": "ef31c078-1455-4c8d-887c-a100c54eab6a",
    "title": "接客篇",
    "paragraphs": "接客接客，高亦接，低亦接。大儿稳善会传茶，小儿踉蹡能作揖。家人不用翦髻云，我典唐书充馔设。唐书典了犹可赎，宾客不来门户俗。",
    "author": "危稹"
  },
  {
    "id": "d343b078-08be-4769-a485-e0b64ce7561f",
    "title": "郭公篇",
    "paragraphs": "郭公郭公，闻尔失国春秋时，何事到此犹悲啼。郭公前言亡国故，当时只缘臣子误。百年社稷不得归，而今家住柘冈西。满目春风都是恨，声声说与齐侯知。国亡矣，君勉之。",
    "author": "危稹"
  },
  {
    "id": "5e52864e-0a65-4eaa-8fde-533b3555c59d",
    "title": "妇歎",
    "paragraphs": "记得萧郎登第时，谓言即日凤皇池。而今老等閒官职，日欠人钱夜欠诗。",
    "author": "危稹"
  },
  {
    "id": "58074127-f221-4502-b2aa-b042a8094317",
    "title": "牵牛花",
    "paragraphs": "青青柔蔓遶修篁，刷翠成花著处芳。应是折从河鼓手，天孙斜插鬓云香。",
    "author": "危稹"
  },
  {
    "id": "490fdd82-620f-4ce9-859a-a5eda89eb72c",
    "title": "送柴中行出守章贡",
    "paragraphs": "力为君王乞得州，补天未了石还收。人才自系国轻重，吾道亦关公去留。殿角才辞槐影日，船头便转荻花秋。竞夸祖帐都门外，谁识眉攒杜甫愁。",
    "author": "危稹"
  },
  {
    "id": "7c11cb76-be8d-49c3-9907-849c25630aad",
    "title": "寄真西山",
    "paragraphs": "有美真夫子，平生心泰和。令名香宇宙，厚德福山河。有客湖湘至，谈公政化多。莫侵霜鬓否，书至报如何。",
    "author": "危稹"
  },
  {
    "id": "2e202bbc-06f9-4c5b-a948-c0a9987983c5",
    "title": "句  其一",
    "paragraphs": "马嵬路险失妃子，金谷楼高堕绿珠。",
    "author": "危稹"
  },
  {
    "id": "110912dc-ffd9-4a39-a6a8-d908f8dfee63",
    "title": "句  其二",
    "paragraphs": "梅以白为正，菊以黄为正。",
    "author": "危稹"
  },
  {
    "id": "139265a2-bf99-431e-a11b-d8b0e5b5b583",
    "title": "碧巖吟",
    "paragraphs": "苍苍巖上树，夜气积而然。念彼人之学，盈科为有源。",
    "author": "金朋说"
  },
  {
    "id": "5783c5fb-aa63-4b9e-a302-57228dabe515",
    "title": "积学吟",
    "paragraphs": "莠除苗自长，醅化醴方醇。学至盎然后，眼前皆是春。",
    "author": "金朋说"
  },
  {
    "id": "33b5b784-3142-4c8c-a76f-707a2b41149a",
    "title": "诚意吟",
    "paragraphs": "正心谨独时，笃实惟精一。克念寸不欺，充然四端立。",
    "author": "金朋说"
  },
  {
    "id": "3ac50f1a-a0d1-45d8-96db-87de1077589c",
    "title": "正心吟",
    "paragraphs": "明诚道不离，知格无邪伪。中正著吾心，毋为私欲蔽。",
    "author": "金朋说"
  },
  {
    "id": "6ffd34c4-d986-428c-9fd6-d974b23b4bcc",
    "title": "自欺吟",
    "paragraphs": "揠苗昧所养，乞祭骄其妻。诡遇得禽者，宁无慙嬖奚。",
    "author": "金朋说"
  },
  {
    "id": "329f8534-4cd5-49e8-9a64-4c236a6be057",
    "title": "读书吟",
    "paragraphs": "读书本卫道，何以道欺人。古害称杨墨，而今害益深。",
    "author": "金朋说"
  },
  {
    "id": "b0db9032-2acf-427d-b3e9-ea0d6b315266",
    "title": "闲居吟",
    "paragraphs": "斗室安居广，炉香乐性闲。不欺幽独境，无愧两仪间。",
    "author": "金朋说"
  },
  {
    "id": "cd596331-a3fd-4f9f-a56b-3e9af3b2bfba",
    "title": "芸禾吟",
    "paragraphs": "芸禾雨苦连，草秽何能蠲。借问司农者，俱云不得天。",
    "author": "金朋说"
  },
  {
    "id": "d67b3894-8d39-4762-8a46-95d38a72518a",
    "title": "修身吟",
    "paragraphs": "克己工夫熟，磋磨日日新。形端仪表正，汤圣自盘铭。",
    "author": "金朋说"
  },
  {
    "id": "3ac75900-1750-4909-a17e-f092d89833d5",
    "title": "齐家吟",
    "paragraphs": "齐家先正己，标准自吾身。动息从心里，规模卫武箴。",
    "author": "金朋说"
  },
  {
    "id": "a58831a6-924c-4f6c-9ff7-de6bbc6d8f9a",
    "title": "省斋吟",
    "paragraphs": "修己师曾子，为人谋必忠。信诚交以道，传习熟加工。",
    "author": "金朋说"
  },
  {
    "id": "7096e1be-c943-4db9-a9b5-cfba09d2474e",
    "title": "夏日山居",
    "paragraphs": "时当夏日临，酷暑避无地。唯对碧巖山，清凉又安逸。",
    "author": "金朋说"
  },
  {
    "id": "1ee528a8-26a2-477f-be32-dc2297b6ce3f",
    "title": "种豆吟",
    "paragraphs": "南亩种豆苗，苗稀草犹胜。农人费锄耘，凶秽何不净。",
    "author": "金朋说"
  },
  {
    "id": "60dcbd10-979d-4fcb-9968-0747b468f9d5",
    "title": "种柳吟",
    "paragraphs": "种柳护吾庐，无妨隠者居。绿酬一樽酒，青映五车书。",
    "author": "金朋说"
  },
  {
    "id": "62a201fe-fe7a-4adb-b10c-f775df60306f",
    "title": "赋归吟",
    "paragraphs": "松菊存陶径，弦歌绝武城。江东新发櫂，僮仆笑相迎。",
    "author": "金朋说"
  },
  {
    "id": "a95cf830-f4ac-4930-a472-b813bf40e48b",
    "title": "冬雪吟",
    "paragraphs": "彤云垂四野，六出舞漫天。却笑广文郑，严寒无坐毡。",
    "author": "金朋说"
  },
  {
    "id": "6fea757f-8e96-42dc-9a39-61aec88bbd4c",
    "title": "种桃吟",
    "paragraphs": "分种玄都观，移根出武陵。河阳花满县，曾历避狂秦。",
    "author": "金朋说"
  },
  {
    "id": "b67fbcc2-9d6a-4a56-aea8-2c63ee431fc3",
    "title": "种梅吟",
    "paragraphs": "栽梅沿屋角，幽趣少人知。雪后月明夜，孤芳吐几枝。",
    "author": "金朋说"
  },
  {
    "id": "df042c9e-2786-4e9e-a08a-b303e7658d80",
    "title": "种松吟",
    "paragraphs": "人皆爱桃李，我爱种青松。桃李易凋谢，青松却耐寒。",
    "author": "金朋说"
  },
  {
    "id": "37683988-5ceb-4b4e-99a7-7c7f3f167588",
    "title": "种竹吟",
    "paragraphs": "种竹清无俗，虚心耐岁寒。凭窗风日爽，诗酒可盘桓。",
    "author": "金朋说"
  },
  {
    "id": "ad25bacb-0ca8-4d49-b1db-368ed774bb6b",
    "title": "种菊吟",
    "paragraphs": "众卉竞春妍，芬芳无彼此。霜寒摇落时，独秀何如尔。",
    "author": "金朋说"
  },
  {
    "id": "7afc423f-bb39-4899-964d-f2a3239484f6",
    "title": "晨鸡吟",
    "paragraphs": "司晨兼五德，曾伴宋宗窗。日攘能防慎，终当免镬汤。",
    "author": "金朋说"
  },
  {
    "id": "4805e70e-31e5-46bb-9486-55ef2d449719",
    "title": "持敬斋吟",
    "paragraphs": "恭己时存养，敬以充四端。唯狂能克念，作圣抑何难。",
    "author": "金朋说"
  },
  {
    "id": "80e06f54-c4f9-4818-bbb2-bcd5073ef0f6",
    "title": "止斋吟",
    "paragraphs": "知止于至善，修身止用诚。五伦止此定，明德日新民。",
    "author": "金朋说"
  },
  {
    "id": "020a579e-81f8-4b0a-94af-2ce843e3caa9",
    "title": "戒五荒",
    "paragraphs": "重色躭沉湎，娱音乐侈华。禽荒迷不返，未有不亡家。",
    "author": "金朋说"
  },
  {
    "id": "b93408a6-8c92-4847-adc5-609b82d861b2",
    "title": "春日吟",
    "paragraphs": "柳塘花坞矮垣墙，帘捲东风砌草芳。天理流行随处见，盈虚伸缩可消详。",
    "author": "金朋说"
  },
  {
    "id": "d3d0eab1-c54d-4438-be07-aaac348dea4b",
    "title": "游山吟",
    "paragraphs": "蹑屐山行日看花，春前桃李属谁家。千红万紫争妍媚，不似青松耐岁华。",
    "author": "金朋说"
  },
  {
    "id": "d7980b6d-2d44-4845-a9fa-4644cb0138f1",
    "title": "春山吟",
    "paragraphs": "岧峣嫩绿间妖红，碧树琼花潋滟中。一段天机犹织就，宜为宅畔锦屏风。",
    "author": "金朋说"
  },
  {
    "id": "ad0e6233-04b1-4455-954a-743353df5ef8",
    "title": "海棠吟",
    "paragraphs": "艳质妖娜放早春，谁教帝主溺初心。椒房一睡才扶起，彻动渔阳鼙鼓声。",
    "author": "金朋说"
  },
  {
    "id": "e57229de-3a40-4f11-b0d4-12c9d06cc943",
    "title": "牡丹吟",
    "paragraphs": "娇姿艳质号花王，魏砌姚阶羨紫黄。更有一株何处种，天然标格出扶桑。",
    "author": "金朋说"
  },
  {
    "id": "292dd031-3a73-48b8-8cd7-931f6a183f7f",
    "title": "芍药吟",
    "paragraphs": "画阑倚玉对偎红，娜嬝翻阶放艳秾。自笑主人无个事，年年携酒祝东风。",
    "author": "金朋说"
  },
  {
    "id": "f3d5aceb-e1f9-4e20-bba1-b67537a21bf3",
    "title": "蔷薇吟",
    "paragraphs": "涂朱抹粉吐芳馨，倚架依阑承露新。腻白妖红谁不惜，樽前莫负插花吟。",
    "author": "金朋说"
  },
  {
    "id": "a46cec20-88d8-4dfd-99dd-6b5655f77edb",
    "title": "茉莉吟",
    "paragraphs": "一种秋容淡素粧，西风吹破几枝芳。琼葩玉蕊金飙夜，疑是梅花入梦香。",
    "author": "金朋说"
  },
  {
    "id": "b8b5de91-4ea5-4a1b-bb07-c200f0a5ab49",
    "title": "木槿花",
    "paragraphs": "夜合朝开秋露新，幽庭雅称画屏清。果然蠲得人间忿，何必当年宠太真。",
    "author": "金朋说"
  },
  {
    "id": "7ba0170a-4202-4eee-80c5-84c49f3b256a",
    "title": "木樨吟",
    "paragraphs": "月窟移来种异常，金英玉糁散天香。年年八月中秋节，赏尽诗翁酒几缸。",
    "author": "金朋说"
  },
  {
    "id": "a1fea5da-a2dd-4450-9c4f-1b87d312b02e",
    "title": "菊花吟",
    "paragraphs": "金葩玉蘂破寒霜，北径东篱艳吐芳。自惜彊腰翁去后，几人能共对重阳。",
    "author": "金朋说"
  },
  {
    "id": "604c5255-8928-4ce1-aab1-78cbca1ef1ea",
    "title": "梅花吟",
    "paragraphs": "傲雪含芳破五花，水村山郭傍诗家。本为金鼎调羹物，寥落山林老岁华。",
    "author": "金朋说"
  },
  {
    "id": "768f76ea-4a0c-435b-8548-d495ac24f1c7",
    "title": "山茶花",
    "paragraphs": "严寒瑞雪正飘飘，布满干坤似玉浇。独见墙头倾赤艳，鲜红几朶破琼瑶。",
    "author": "金朋说"
  },
  {
    "id": "c5c08b67-a4f7-4dcd-bea5-ef9d0ffdeba5",
    "title": "莲花吟",
    "paragraphs": "夐出涟漪不染泥，浓粧淡抹总相宜。六郎莫恃人怜惜，君子名称更绝奇。",
    "author": "金朋说"
  },
  {
    "id": "778bbb70-e5e2-4530-8827-75ce2edeaac8",
    "title": "葵花吟",
    "paragraphs": "绛萼累累承晓露，含英蕴质并朱云。庙廊忠梗谁堪比，能展丹心向日倾。",
    "author": "金朋说"
  },
  {
    "id": "92b9f92c-a475-4388-a2b4-ff828bfd1f9a",
    "title": "赏桃吟",
    "paragraphs": "瑶池结实几千春，曾种河阳花满城。若问武陵先日事，相逢俱是避秦人。",
    "author": "金朋说"
  },
  {
    "id": "be9ef88f-ebb7-4bf2-ae18-6439b7069fa1",
    "title": "赏李吟",
    "paragraphs": "雅缀琼林伴召棠，梨花综错影琳瑯。慙无廊庙调羹味，莫惜区区弃路旁。",
    "author": "金朋说"
  },
  {
    "id": "6db15364-d8f2-4961-9919-3b887b2ed5c4",
    "title": "赏柳吟",
    "paragraphs": "舞翠垂丝夹小桥，春风庭院鸟声娇。自从靖节萧踈后，复许谁人不折腰。",
    "author": "金朋说"
  },
  {
    "id": "c03e4446-7d26-4b8b-a5cc-5e543e07b0a0",
    "title": "赏松吟",
    "paragraphs": "巖谷虽芜松尚存，溪门僮仆伺朝昏。林泉清兴真飘逸，月满轩窗酒满罇。",
    "author": "金朋说"
  },
  {
    "id": "be02eaaa-4414-492f-a859-45ebe9c8da4a",
    "title": "赏竹吟",
    "paragraphs": "放鹤空庭竹似宾，轻风晴日绿筛金。幽人宁使食无肉，不可轩墀少此君。",
    "author": "金朋说"
  },
  {
    "id": "6f38d35d-3be2-4b14-afce-fc3480a15a3c",
    "title": "幽居吟",
    "paragraphs": "种竹为垣护草堂，面山临水纳幽芳。从容泉石无牵绊，不似从前志庙廊。",
    "author": "金朋说"
  },
  {
    "id": "50765ce8-50d0-458b-b3fe-d734a32ad33f",
    "title": "新秋即事",
    "paragraphs": "池塘高柳噪新蝉，庭馆秋风初入弦。抚罢瑶琴金井畔，不堪梧叶落翩翩。",
    "author": "金朋说"
  },
  {
    "id": "1beaf1d2-9669-42fd-9209-9fe02a2ac3e3",
    "title": "秋日书怀",
    "paragraphs": "夜合花开放晓晴，凉飙新爽小池亭。幽人雅称林泉兴，弄月吟风乐更清。",
    "author": "金朋说"
  },
  {
    "id": "4acf8991-64cd-46e2-a17e-eebb645fad88",
    "title": "七夕吟",
    "paragraphs": "银河东达鹊桥西，织女牛郎会晤时。才得欢娱又离别，相逢拟待隔年期。",
    "author": "金朋说"
  },
  {
    "id": "b923228e-b616-42b7-b9a1-f36a65937fa9",
    "title": "中秋夜偕朱表姪题月",
    "paragraphs": "晴空光溢玉盘鲜，银汉斓斒斗柄旋。此夕共为攀桂问，姮娥著付与谁先。",
    "author": "金朋说"
  },
  {
    "id": "50d810d3-e887-4020-98b7-2647f5b1432d",
    "title": "秋山吟",
    "paragraphs": "浓淡霜林入望中，天工施巧染秋容。秋容犹胜春光好，翠叶烧丹绿树红。",
    "author": "金朋说"
  },
  {
    "id": "d3a11e66-013b-4320-8633-7b5a07acf8fc",
    "title": "冬日忆友",
    "paragraphs": "寥落园林度小春，枝头橙橘摘黄金。蟹螯樽俎新豊美，剪烛连宵忆故人。",
    "author": "金朋说"
  },
  {
    "id": "b30c57d6-7fb9-4adf-8e80-8d4a006e8bd3",
    "title": "冬日幽居",
    "paragraphs": "炉煨榾柮雪煎茶，松竹环居耐岁华。窗外玉梅疏弄影，助人诗兴两三花。",
    "author": "金朋说"
  },
  {
    "id": "313524df-af04-406b-abe5-c96451357e8c",
    "title": "雪山",
    "paragraphs": "耸翠摩苍列画图，彤云作雪满天铺。青山莫谓长无老，一夜飞琼尽白颅。",
    "author": "金朋说"
  },
  {
    "id": "007481c1-2c58-4317-bfe4-2e4405d87475",
    "title": "咏朱默斋山茶花",
    "paragraphs": "谁掇孤根墙角栽，天然秾艳衬瑶台。岁寒松柏如相问，一点丹红雪里开。",
    "author": "金朋说"
  },
  {
    "id": "12988665-4f4d-4c9b-ab27-77d2310209b5",
    "title": "题吴表兄雪鹤山茶图",
    "paragraphs": "飘然六出舞长空，四顾楼台玉砌中。却被两般来点破，鹤呈丹顶树头红。",
    "author": "金朋说"
  },
  {
    "id": "b85097f1-9ef8-45cb-8d5d-8a4f7eaeab72",
    "title": "乐渔吟",
    "paragraphs": "桃花涧底频垂钓，蓼子滩头稳系舟。取得鱼来换美酒，清风明月兴悠悠。",
    "author": "金朋说"
  },
  {
    "id": "6e33e3e1-41ca-4762-aacb-a0f68aad6273",
    "title": "乐樵吟",
    "paragraphs": "木美牛山斤斧息，烂柯林下度长年。有时巖底问渔者，利害相论理豁然。",
    "author": "金朋说"
  },
  {
    "id": "2afb5e4e-e00d-4243-abe6-97677e489718",
    "title": "乐耕吟",
    "paragraphs": "黄鹂语后麦初熟，鸿雁来时稻正香。但获新仓丰稔足，牀头新酿酒盈缸。",
    "author": "金朋说"
  },
  {
    "id": "488129c0-1164-4f04-9af4-63cdaee7b5d6",
    "title": "乐牧吟",
    "paragraphs": "牛背日高方睡熟，横吹短笛不成腔。毛球打罢归来晚，古木寒鸦又夕阳。",
    "author": "金朋说"
  },
  {
    "id": "84f01cab-3b05-4e55-9a30-e8d0cf361128",
    "title": "夏日幽居",
    "paragraphs": "小隠楼台绿树中，藕塘花艳散香风。纶巾羽扇薰风坐，逸兴飘飘迥不同。",
    "author": "金朋说"
  },
  {
    "id": "54782e29-c315-4aa3-9d18-d4828c0ade41",
    "title": "泰伯虞仲祠",
    "paragraphs": "阅墙兄弟不相容，尺布犹怜尚可缝。让位介然如弃屣，盛哉至德厚无穷。",
    "author": "金朋说"
  },
  {
    "id": "5f17fc3c-884d-4e00-bae7-fc68ef59dd1c",
    "title": "闵子骞",
    "paragraphs": "名称大孝世之难，袄絮芦花岂耐寒。宁使一身甘冻死，肯教三子受衣单。",
    "author": "金朋说"
  },
  {
    "id": "fbd7ce1f-e3e7-4fcf-9d39-66327e5a4a36",
    "title": "漂母堂",
    "paragraphs": "恻隠殊无一念仁，谁能推食食王孙。纷纷天下奇男子，不及淮阴一妇人。",
    "author": "金朋说"
  },
  {
    "id": "353990c1-cffc-49e4-88f9-b065cf3d2a12",
    "title": "折槛吟",
    "paragraphs": "折槛当年世丈夫，上方谁肯借昆吾。虽然未克诛奸佞，万古人臣可范模。",
    "author": "金朋说"
  },
  {
    "id": "295e9865-94e9-4af1-9209-5aa169c185d0",
    "title": "汉党锢",
    "paragraphs": "坑士焚书已促秦，前途覆辙又因循。范滂一命何须惜，可歎颠危汉室倾。",
    "author": "金朋说"
  },
  {
    "id": "da9603b8-7a45-4fc1-80a3-7e67af9204c0",
    "title": "诸葛武侯",
    "paragraphs": "南阳高卧隠人龙，出处躬耕莘野同。讨贼祁山声大义，至今史册播丹忠。",
    "author": "金朋说"
  },
  {
    "id": "8a72140b-6a05-4291-83b5-c13e2e498906",
    "title": "荀彧饮药",
    "paragraphs": "管仲尊周昔相桓，当年文若附曹瞒。匡朝宁国言虽正，始比高光孰发端。",
    "author": "金朋说"
  },
  {
    "id": "44f3403c-0158-4670-91b7-d88c6e1005a1",
    "title": "赤壁鏖兵",
    "paragraphs": "西北楼船烈焰中，周瑜于此破曹公。孙郎不是刘豚犬，百万兵消一阵风。",
    "author": "金朋说"
  },
  {
    "id": "097ebfa0-9e6c-4665-9c24-7ccaeecf9939",
    "title": "司马昭弑魏主",
    "paragraphs": "曹操师模司马昭，镕成成弑济君刀。恢恢天网原无漏，报施何曾差一毫。",
    "author": "金朋说"
  },
  {
    "id": "78e39389-97b0-4a69-86a6-3ecaa2ca3102",
    "title": "司马温公帝魏",
    "paragraphs": "春秋大义经中史，司马当年失董狐。昭烈本为炎汉后，何书僣国列于吴。",
    "author": "金朋说"
  },
  {
    "id": "8f287164-7a83-41b2-b22a-ad854c7292d8",
    "title": "李密陈情表",
    "paragraphs": "乌鸟私情虽孝恳，谀人藐主岂忠诚。堂堂大汉天潢派，何必陈情以伪名。",
    "author": "金朋说"
  },
  {
    "id": "6368263c-2bd9-4fe6-9392-53dab639133e",
    "title": "建康怀古",
    "paragraphs": "石头城下炬烧寒，司马东来骨肉残。可惜六朝花粉地，年年风雨草漫漫。",
    "author": "金朋说"
  },
  {
    "id": "4cdeffe0-9651-49a7-9326-fb03de65e7ba",
    "title": "苻坚伐晋",
    "paragraphs": "南国山河不易图，投鞭欲使断江流。骄兵百万填淝水，狼狈归来国已休。",
    "author": "金朋说"
  },
  {
    "id": "fb27b6c9-55b3-4bee-8ff1-56332acf8de3",
    "title": "唐太宗",
    "paragraphs": "唐世闺门少谨严，三纲浊乱有由然。晋阳挟父私宫妾，巢剌王妃不可言。",
    "author": "金朋说"
  },
  {
    "id": "3391477d-450b-4f0a-a6bf-f63e4424bcf4",
    "title": "武则天",
    "paragraphs": "唐代司晨有牝鸡，灭残宗室殆无遗。若非仁杰擎天力，李鼎将移属武媚。",
    "author": "金朋说"
  },
  {
    "id": "e0dcb4cb-8cf9-41de-96cc-c104cff93932",
    "title": "杨贵妃",
    "paragraphs": "倾国娇容启色荒，能移帝主堕三纲。荔枝嚬笑虽甘美，马践嵬坡促命亡。",
    "author": "金朋说"
  },
  {
    "id": "077b3e06-c219-45a9-9b0f-24e364eff092",
    "title": "张忠靖",
    "paragraphs": "尽职倾忠世所稀，舍生取义重伦彜。昭昭名节标青史，万古流芳天下奇。",
    "author": "金朋说"
  },
  {
    "id": "5e984c1d-5c63-4930-ad54-34a7b49bda06",
    "title": "李谪仙",
    "paragraphs": "笔端文彩辉星斗，怀抱诗豪泣鬼神。超迈英才贯绝世，明皇宠异贵无伦。",
    "author": "金朋说"
  },
  {
    "id": "60f3f5bc-1cdb-4697-b2e2-5626fda0c515",
    "title": "韩昌黎",
    "paragraphs": "世降文衰失正儒，韩公卫道辟杨朱。诚通衡岳开云阵，义信遐荒化鳄鱼。",
    "author": "金朋说"
  },
  {
    "id": "54c5050a-dc66-490b-b482-99a9a48a04c1",
    "title": "唐宪宗",
    "paragraphs": "能询天宝乱从生，林甫专权罢九龄。刺史权才除柳泌，金丹燥发命随倾。",
    "author": "金朋说"
  },
  {
    "id": "6f991c56-bf6d-43e9-ade6-759c68453b43",
    "title": "裴垍",
    "paragraphs": "竭诚佐理奖言司，先正君心帝者师。举荐不为盲宰相，尽供乃职日孜孜。",
    "author": "金朋说"
  },
  {
    "id": "dda67a8f-0951-4e22-a118-694d30898c7e",
    "title": "李绛裴度",
    "paragraphs": "辅主中兴划懋功，削平僣叛一循公。自怜党起群邪进，王业萧条不克终。",
    "author": "金朋说"
  },
  {
    "id": "2dec1e7d-b628-4298-9521-866fda8e201e",
    "title": "唐穆宗",
    "paragraphs": "燥发金丹柳泌诛，长生妙药已成虚。穆宗心眼何昏惑，不省张皋覆辙书。",
    "author": "金朋说"
  },
  {
    "id": "a0212e20-409e-493a-ac77-9f16ade3a882",
    "title": "唐敬宗",
    "paragraphs": "丹扆六箴真药石，童君不饵夭天年。宴游亵狎比羣小，灭烛筵边血溅鲜。",
    "author": "金朋说"
  },
  {
    "id": "354825b2-61b0-4c9d-8088-e2caa0bc6d58",
    "title": "唐文宗  其一",
    "paragraphs": "耻为凡主冀明良，摈出贤才事可伤。若用刘蕡救时策，何须醇酒烂霞觞。",
    "author": "金朋说"
  },
  {
    "id": "c9d34a62-3a62-42cc-b2ad-2abc476cfe0a",
    "title": "唐文宗  其二",
    "paragraphs": "贤良策举厌刘蕡，报献徒悲自比伦。直疏李邵言不用，宁从甘露祸金门。",
    "author": "金朋说"
  },
  {
    "id": "1d5b1f99-cfb3-4368-b8ea-f0d9105bb279",
    "title": "悉怛谋降唐",
    "paragraphs": "祖宗疆域陷西戎，得复来归悉怛谋。不受生降唯守信，死年褒赠复何忧。",
    "author": "金朋说"
  },
  {
    "id": "7c13d072-cf97-46b9-9734-acf7322995da",
    "title": "唐宣宗饵药",
    "paragraphs": "长生妄诞诳愚言，覆辙前途不自悛。若饵金丹人不死，北邙青冢尽神仙。",
    "author": "金朋说"
  },
  {
    "id": "bbfcb3a6-3a77-402d-b024-c4c97b2d1cfa",
    "title": "歇后宰相",
    "paragraphs": "歇后诗人何志诚，自量心迹甚详明。世多觊窦穿窬者，对尔宁无愧赧情。",
    "author": "金朋说"
  },
  {
    "id": "2c2755f4-8d8c-4e96-b6f3-c27c10a183fd",
    "title": "唐阉宦",
    "paragraphs": "握兵定策擅朝权，天子门生任劫迁。教党愚君为得志，他年类灭是谁愆。",
    "author": "金朋说"
  },
  {
    "id": "170647f0-706d-48df-961b-da16d6346bb1",
    "title": "五季梁主",
    "paragraphs": "弑君杀父乱纲常，弟戮其兄促灭亡。上下交征仁义绝，背违天理应难昌。",
    "author": "金朋说"
  },
  {
    "id": "98f6ac7e-555d-48c2-902f-9221b48cc1e0",
    "title": "五季石晋  其一",
    "paragraphs": "父礼契丹输左袵，尊夷割地表称臣。降戎借势冠裳倒，万古春秋一罪人。",
    "author": "金朋说"
  },
  {
    "id": "583bedb9-8b5b-467b-ab1c-727c85594e2b",
    "title": "五季石晋  其二",
    "paragraphs": "石晋尊夷取帝华，如何两世覆邦家。杀胡林下天还报，剖腹盐心归帝羓。",
    "author": "金朋说"
  },
  {
    "id": "e6349296-5786-4f28-830a-73300ee5a026",
    "title": "五季相冯道",
    "paragraphs": "历代成规知谨守，五朝八姓诰封新。改辞易面何无耻，视古夷齐不愧心。",
    "author": "金朋说"
  },
  {
    "id": "a402b5dc-79f2-4231-8612-843de720349a",
    "title": "和金表叔中秋夜题月",
    "paragraphs": "平分秋半月华圆，玉碾无声静转旋。月桂从攀由我捷，姮娥不解是谁先。",
    "author": "朱申首"
  },
  {
    "id": "eaa93ec4-f40c-46f5-8434-a0ad993a125b",
    "title": "枕流轩",
    "paragraphs": "招提避雨寄孤眠，夜静溪声到枕边。引得五湖清入梦，拍天波浪一渔船。",
    "author": "郭绰"
  },
  {
    "id": "740cab3f-729b-43f5-98e4-29933752588c",
    "title": "百万湖  其一",
    "paragraphs": "台下弥漫百万湖，丛生异常苇伴菰蒲。自从围作民田后，每遇凶年一物无。",
    "author": "王𨗨"
  },
  {
    "id": "30e2e3bd-6959-45d3-a449-a2b9428877fc",
    "title": "百万湖  其二",
    "paragraphs": "农人今岁不施功，浸撒田中谷自丰。极目黄云无际限，只将晴色望天公。",
    "author": "王𨗨"
  },
  {
    "id": "f129ad15-be85-4883-b061-d7a4520c599b",
    "title": "题景吕堂",
    "paragraphs": "佞人巧求售，富贵一息顷。千古名不磨，寸心犹耿耿。伟哉正惠孙，疾恶何勇猛。平生历宦途，南台与东省。初著獬豸冠，排击首权倖。奸雄始萌蘗，忠愤已骨鲠。一片忠义心，皦皦从簿领。涵养老益壮，大节兼晚景。若人久云亡，冰魂嗟已冷。羨慕徒驰神，反身盍三省。",
    "author": "霍权"
  },
  {
    "id": "8093d793-1344-4efa-abfa-7de6c743fd69",
    "title": "秋兴亭",
    "paragraphs": "前有长江后有湖，天将此景属吾徒。当时想未见秋兴，谩说南楼天下无。",
    "author": "孙杓"
  },
  {
    "id": "92a66cf0-293b-48ad-8641-ac62256429a6",
    "title": "登第诗",
    "paragraphs": "天上催班晓色晴，五星伏尽极星明。奎章读罢三千字，胪唱传来第一声。名实两言虽朴语，始终一节悉真诚。圣恩深厚难图报，愿罄愚衷毕此生。",
    "author": "王容"
  },
  {
    "id": "55c7af46-81d8-4270-a83c-183561b0d5ad",
    "title": "同林逢吉过小溪寺二首  其一",
    "paragraphs": "方巖胜处是仙家，时有轻云薄雾遮。我欲去时君共去，遡流而上看山花。",
    "author": "王居安"
  },
  {
    "id": "6b947da1-4e1e-48c9-b2d1-b52801107539",
    "title": "同林逢吉过小溪寺二首  其二",
    "paragraphs": "浓阴阁雨未全收，屈指相将禊事修。不必山阴寻故地，小溪曲水更清幽。",
    "author": "王居安"
  },
  {
    "id": "eb57998e-9224-496f-be61-fab38209660d",
    "title": "送刘改之二首  其一",
    "paragraphs": "刘子堂堂七尺躯，高谈世事奋髯须。观渠论到前贤处，据我看来近世无。出语令人惊辟易，处穷无鬼敢揶揄。徜徉閙市浑无畏，要是人间烈丈夫。",
    "author": "王居安"
  },
  {
    "id": "c708c0be-690a-4e1d-9355-d0c48f6a0cd6",
    "title": "送刘改之二首  其二",
    "paragraphs": "不识刘郎莫便语，酒酣耳热未全疎。士当穷困能无慊，我自斟量愧不如。横槊赋诗俱有分，轻裘缓带特其馀。当今四野无尘土，宜有奇才在草庐。",
    "author": "王居安"
  },
  {
    "id": "7a64aa1e-1a27-4f86-87c1-62b55a3e7e90",
    "title": "游委羽山",
    "paragraphs": "几日山不到，到山心自清。稜稜有方石，拾得通仙灵。",
    "author": "王居安"
  },
  {
    "id": "5aa26085-0ece-4a28-8b35-df09e222cf5a",
    "title": "考试当涂次池阳崎岖山行石多可爱因用袁席之韵",
    "paragraphs": "平生爱奇石，如见古君子。一卷窗牖间，时复为隠几。兹行池阳路，终日乱山里。道傍石丛生，牛羊乱虎兕。中有篆籀文，鼎彝间罍洗。纵横列簨虡，埋没见追蠡。嗟予心好之，愧恨无能徙。著手为摩挲，却立复睥睨。有似南阳公，可就不可致。是宜米元章，一见辄下拜。倘可从予招，安车更加礼。",
    "author": "王居安"
  },
  {
    "id": "40671ed7-b238-4b73-9487-83bed648d1d9",
    "title": "潘德久有龙眠三马而失其一俾予赋诗",
    "paragraphs": "三马往往皆龙驹，神骏肯与凡马俱。忽不见者其前驱，定应飞上天之衢。君得其二已有馀，我欲与君分此图。驽才患多不患无，四十万疋将何如。龙眠已往不可呼，愈少愈贵宜宝储。",
    "author": "王居安"
  },
  {
    "id": "d5986d2f-e329-4e0e-97b6-b35f73136415",
    "title": "送刘改之",
    "paragraphs": "名满江湖刘改之，半生穷困只吟诗。人言季布恐难近，我谓郑老真吾师。试令满饮至酩酊，愈觉高论生神奇。豪家有财不识宝，贫者识之空嗟咨。",
    "author": "王居安"
  },
  {
    "id": "23a6c44a-8593-4f32-9614-6ea485398590",
    "title": "句  其一",
    "paragraphs": "高下水痕元自定，后先花信不须催。",
    "author": "王居安"
  },
  {
    "id": "9cab6f45-28da-479c-a4a1-a4997505e7ed",
    "title": "句  其二",
    "paragraphs": "祇教人种菜，莫误客看花。",
    "author": "王居安"
  },
  {
    "id": "370ae340-be5c-4ca0-bbd4-90099b0703ae",
    "title": "句  其三",
    "paragraphs": "只为人前呈颜色，天工罚取不教香。",
    "author": "王居安"
  },
  {
    "id": "8d5a4526-c151-493a-8a54-90be15b6b879",
    "title": "仙水洞",
    "paragraphs": "冰凝石乳寒流竭，霜打孤巖苔发结。鲛绡洞底织欲成，飕飕风从洞口出。",
    "author": "朱庆弼"
  },
  {
    "id": "03f241b3-b889-4ec5-9398-0ef9bb7fff88",
    "title": "一线泉",
    "paragraphs": "蓬莱顶上几相逢，常恨山高目力穷。此地纡回泉一线，蓬莱却在有无中。",
    "author": "李志甫"
  },
  {
    "id": "bc762f55-10aa-43db-81c6-7c711f823c78",
    "title": "遇灾报应诗",
    "paragraphs": "鬰攸属者潜煽灾，蜚廉纵风相与偕。林林生齿七万户，连甍接栋烧成灰。如何老翁一区宅，间不以寸独不㶼。玉石俱焚势应尔，岂有幻术能然哉。闻之翁乃好善者，平时事佛经卷开。有馀必以济贫乏，不以利欲萦其怀。仓卒遂蒙鬼神护，万目注视咸惊猜。厥初巨燄爇天起，左顾右盼如燔柴。翁知无脱免，委身甘作烬与煨。麾儿与妇令亟走，誓死不去无违乖。全家酣寝越信宿，如闻大浪声喧豗。及其梦觉火亦息，依然一室当崔嵬。微如蒲萄不熏灼，而况梁栋与桷榱。苍苍表善有如此，馀自作孽何足哀。作诗志往劝来者，勿以斯语同优俳。",
    "author": "缪瑜"
  },
  {
    "id": "d405dd0f-5742-4919-8c8e-136f983447ba",
    "title": "钓台  其一",
    "paragraphs": "王阳在位贡公喜，何况故人作天子。掉头不肯从渠游，却把丝竿钓江水。欲将此意问遗灵，寂寞江山唤不应。至今桐江一拳石，留得人间千古名。",
    "author": "缪瑜"
  },
  {
    "id": "ce5cf90e-d6df-4b14-af68-b875e9a08a52",
    "title": "钓台  其二",
    "paragraphs": "桐庐江中秋水清，富春山中秋月明。钓竿千尺无恙在，持竿我欲从先生。先生岂是傲当世，鄙夫患失滔滔是。狂澜既倒挽之回，持报故人惟此尔。衮衣不博一羊裘，事往台空江自流。遂令千古重名节，于乎先生真汉杰。",
    "author": "缪瑜"
  },
  {
    "id": "388234f6-cdb2-49fa-b8ec-f12b58a8e217",
    "title": "句  其一",
    "paragraphs": "有客去游丞相阁，无人来问孝廉船。",
    "author": "缪瑜"
  },
  {
    "id": "2decd681-08e6-41ec-ae84-8105598f876c",
    "title": "句  其二",
    "paragraphs": "亭台十二眼双明，一幅画图开水墨。",
    "author": "缪瑜"
  },
  {
    "id": "e8937a01-c586-41e1-bf27-1105e5781853",
    "title": "句  其三",
    "paragraphs": "栖鸦照日黄。",
    "author": "缪瑜"
  },
  {
    "id": "a1f51477-566b-440d-8e47-fb875c8ce45e",
    "title": "句  其四",
    "paragraphs": "勳业转悠悠。",
    "author": "缪瑜"
  },
  {
    "id": "6f308d15-39f4-415d-974e-b19d6403f776",
    "title": "句  其五",
    "paragraphs": "解缆浙江头。",
    "author": "缪瑜"
  },
  {
    "id": "06468a2f-d693-429a-8694-a89c5b39714d",
    "title": "句  其六",
    "paragraphs": "寒盟得问鸥。",
    "author": "缪瑜"
  },
  {
    "id": "01ed0b23-766b-439a-97cd-7501998b7d98",
    "title": "句  其七",
    "paragraphs": "野田流水溅溅白。",
    "author": "缪瑜"
  },
  {
    "id": "69cf681b-1a87-43e5-a68a-e15b853ce3e5",
    "title": "句  其八",
    "paragraphs": "游人柳叶蹙秋千。",
    "author": "缪瑜"
  },
  {
    "id": "09470fef-5478-4e71-84b6-27181ce9733c",
    "title": "水仙王庙辞",
    "paragraphs": "桂水阔兮仙宫，今何为兮山之中。羌时俗兮改错，寄嘉名兮土龙。卜中洲兮芷闾，仙归兮故居。旂夫容兮兰枻，诏冯夷兮先驱。杜蘅纷兮旅庭，酌寒泉兮秋英。福帝郊兮尘清，终万古兮扬灵。",
    "author": "袁韶"
  },
  {
    "id": "87c7c5bd-997b-48ef-9b3b-34ec51e4508f",
    "title": "题林和靖像",
    "paragraphs": "避影林壑，清畏人知。尔梅多事，漏吾天机。长风孤骞，秋鹤与飞。山高水深，无成无亏。",
    "author": "袁韶"
  },
  {
    "id": "b79f800c-f33e-477c-b734-a96b112b999f",
    "title": "句",
    "paragraphs": "宴堂联族子，讲席后诸生。",
    "author": "袁韶"
  },
  {
    "id": "24ffc050-740c-41f0-9122-79acdce4edc9",
    "title": "玉笥山",
    "paragraphs": "涪翁笔下千钧重，赵尹胸中万里宽。宝墨几年藏瑞气，新亭今日敞奇观。翠屏远带斜阳淡，素练光涵夜月寒。苔碧印文公事少，谩寻诗句立栏干。",
    "author": "萧逵"
  },
  {
    "id": "520d4aac-5994-4cd3-b995-fe09b4cd56d9",
    "title": "忆东山",
    "paragraphs": "上山月正高，下山月已黑。谢公风流远，抵掌慨陈迹。楸枰一局笑未阑，捷书喜报收河山。我今念此几废食，诸公都作新亭泣。",
    "author": "杜思恭"
  },
  {
    "id": "07a8e23d-e227-4962-ad5e-f4d8b174e1f7",
    "title": "题韩任道寓轩",
    "paragraphs": "坤作基，天作宇，架以虹霓鼇作柱。入窗秦云连楚雨，六合为邻谁障堵。试问绳床供仰俯，是处江山子作主。云梦胸中著千古，明月清风左右取。客来问君此为寓，莫遣漆园漫无据。",
    "author": "林宗放"
  },
  {
    "id": "6545bfdd-b5f9-4908-90d9-a19088f171c1",
    "title": "钱倅生日",
    "paragraphs": "煌煌我宋开鼇极，坐揽舆图朝列辟。玉帛争先万国趋，吴越归心天下一。圣神论报天与同，富贵不独昌其躬。建隆以来二百载，是家与国方延洪。三光五岳谁言裂，秀气依然贯吴越。荀家苗裔何多龙，萧氏衣冠知几叶。贤王忠孝横古今，文采到公仍映人。一段清冰出秋壑，笑言满腹多精神。胸中色丝经纬密，华衮政须烦黼黻。会看玄发映貂蝉，岂久银章佩朱绂。转头玉树森琳琅，渥洼之种俱颙昂。斑斑久矣伏艺苑，秋风忽起催腾骧。黄金铸印大如斗，世世累累还系肘。笑摩铜狄向他年，颇记淮山风月否。",
    "author": "林宗放"
  },
  {
    "id": "ecc329ab-4bbd-4ca3-af27-41f78417a93f",
    "title": "剧暑不可耐戏作冷语排之呈国威同舍兄",
    "paragraphs": "云师怒挟风伯狂，排山立海恣披猖。斯须委雪一丈强，杀气吞日埋扶桑。平时身热号炎荒，冰山亦复连穹苍。翔风健儿材武良，堕指十五半在亡。巖谷不问歼虎狼，冻合瀛海蛟龙僵。苍生似落冰蚕乡，一气如缕何可长。翻思蹈火勇赴汤，谁能排云挈太阳，稍与万物回精光。客来征此疑荒唐，乌有先生投予方。端居炎赫汗反浆，试想幻境生清凉。",
    "author": "林宗放"
  },
  {
    "id": "19ea7871-a5ad-466d-8556-8800d981e426",
    "title": "饯使君",
    "paragraphs": "始听歌来暮，还闻说去思。但知忧国计，那肯问家为。跨竹儿童集，携书父子随。谢城攀恋处，争作画图披。",
    "author": "林宗放"
  },
  {
    "id": "eec6e704-45ba-486b-891c-d01e7ee03c44",
    "title": "贽奉使总领大卿",
    "paragraphs": "昔贤两手并擎天，鼇极功成势晏然。宗庙鼎彜刊祖烈，相门衣钵付家传。蓝田种玉连连好，沧海遗珠颗颗圆。六合共知推昼锦，云来重为拂青毡。",
    "author": "林宗放"
  },
  {
    "id": "0f87d8c5-57a8-4aca-a0dd-a6e03ce21085",
    "title": "贺俞婺州除左史",
    "paragraphs": "报政天边美誉新，十行细札下严宸。逢人政尔询司马，从俗何由借寇恂。制胜万全端有道，折冲一点是精神。向来鲁国多男子，此日朝家特用真。",
    "author": "林宗放"
  },
  {
    "id": "364a0d6a-41c0-4c16-b4cc-4afc7ea2506d",
    "title": "次宣州太守韵  其一",
    "paragraphs": "双旌迎晓指林庐，五马逢辰政得舆。西掖旧裁天子诏，名山今睹帝王书。胸中霁月何明甚，笔底清风更穆如。衮职还须补天手，征黄那复更踌躇。",
    "author": "林宗放"
  },
  {
    "id": "429cf3c0-902b-44e9-a5b3-e31b8a32f7f3",
    "title": "次宣州太守韵  其二",
    "paragraphs": "肯将苛政削民庐，好把宽仁答乘舆。襦袴賸夸今日富，春秋欣见有年书。门施水薤何须尔，庭卧桁杨只晏如。拟颂中和献天子，鲰生无语却踌躇。",
    "author": "林宗放"
  },
  {
    "id": "9656cc5c-d144-4a9e-9703-65b32eae293a",
    "title": "和龚太守巡江回署之作",
    "paragraphs": "防秋才过又防春，帅守忧边笑亦颦。五马去循江路稳，一帆回带雨潮新。知兵儒将功无敌，有道诸侯守在邻。筹胜名楼瞻手泽，阿翁世业肯沉沦。",
    "author": "林宗放"
  },
  {
    "id": "a86d7f81-b720-4497-a4cb-472fafea21f5",
    "title": "食兔",
    "paragraphs": "弱质司明视，虚名直望舒。轶群辞上蔡，能事到中书。狡计空多窟，珍盘竟付厨。独将毫末效，曾纪汗青馀。",
    "author": "林宗放"
  },
  {
    "id": "9a5c3779-cdd8-4583-a31a-0f857f46bf58",
    "title": "会文昌宫",
    "paragraphs": "文曜炳天府，司禄辅时雍。妥灵俨宫宇，垂光耀词锋。牲齐蠲谷旦，英髦翕来宗。桂旗降剡剡，瑶席瞻颙颙。克诚致昭享，受嘏欣满容。宾筵列左右，旅觯欢横纵。美矣席上珍，何异金在镕。联举属兹岁，青云升九重。",
    "author": "林宗放"
  },
  {
    "id": "c2e0de3c-d3a2-43ef-aa89-1e1f40921c0c",
    "title": "赋应斋卷后",
    "paragraphs": "软红尘里独君醒，拂袖归来醉六经。白雪阳春真寡和，高山流水要人听。平生艺圃头将白，依旧昭亭眼最青。莫问培风恣鹏运，只须隠几送鸿冥。",
    "author": "林宗放"
  },
  {
    "id": "c30384ce-8270-41c6-b385-9f651cb7856e",
    "title": "和府判给事登叠嶂楼喜雨韵",
    "paragraphs": "风流不独占才名，水镜冰壶表里清。千里溪山娱暇日，一天风雨送秋声。饱聆玉屑霏谈麈，灿覩骊珠出管城。卧辙遮留能几日，捲帘烟景若为情。",
    "author": "林宗放"
  },
  {
    "id": "629e1869-30bd-4b78-8d60-3ed091dab3d3",
    "title": "陪郡守游西园",
    "paragraphs": "倒影扶阑印碧溪，玻璃盘上玉东西。落红那得愁如海，举白难逃醉似泥。郎宿高明香雾起，客星华耀烛花低。波心夜半鱼龙舞，都转天风入鼓鼙。",
    "author": "林宗放"
  },
  {
    "id": "cf3e338d-e52c-47c8-86b6-01a9dbef5e89",
    "title": "北楼次韵",
    "paragraphs": "浮空紫翠扑层台，谢守吟窗一夜开。云影四垂高捲□，□痕浑落浅胶杯。红莲绿水嘉簪盍，白鸟孤云八句来。缓□笙歌下楼去，凉州重听彻崔嵬。",
    "author": "林宗放"
  },
  {
    "id": "73572330-02e4-4283-a90e-24e5bdd3e9ea",
    "title": "题漱玉轩",
    "paragraphs": "危石欲阽力自支，罅空引溜日夜垂。空阶滴雨幽梦觉，孤蓬澎浪惊魂飞。直疑丹液閟石骨，饮此合仙寿无期。又疑龙宫流润泽，膏沐万物皆含滋。终古不受一尘涴，六月可逃三伏威。濯我尘缨洗两耳，审听广乐音声希。盥颒半生尘俗面，要离仙仗翻云旗。仁智所观自有感，物理天理常参稽。华池神水倘若此，圣功合发天人机。湔涤众生业障尽，更与大地荡劫灰。",
    "author": "杨祖尧"
  },
  {
    "id": "e94109c2-d88f-4438-826d-f4992edf5f59",
    "title": "重建神秀楼追和忠定公韵",
    "paragraphs": "峨峨城南楼，缔创知几时。楼前中津水，潮来复潮归。眷此云海区，襟带东西溪。图牒考往事，杳杳孤鸿飞。传闻昔芜城，陋若枳棘篱。鼎新頼宗衮，欲与千年期。纪事属东莱，字字皆吾师。甲子甫一周，孙枝继成规。壁垒访遗蹟，阑干纳馀晖。农隙既閒暇，溟波日平夷。班春布宽大，谕俗无浇漓。乔木有世臣，惟有乃似之。此段信奇事，今昨何是非。指顾旧观还，略不烦文移。落成当元夜，月华流客衣。前作信高韵，新篇实英词。却笑岘山语，登临何足悲。",
    "author": "赵汝遇"
  },
  {
    "id": "896ba68d-0a63-4b66-9f89-51248d4c623e",
    "title": "木寂院",
    "paragraphs": "为爱莲塘水石幽，画桥斜日任迟留。两山云出□□雨，一叶风来断送秋。滚滚流年愁里度，凄凄明月暗中投。何时谷口归耕去，种得黄粱饱即休。",
    "author": "叶槐"
  },
  {
    "id": "904f3105-c684-45ef-845a-0aac5801f178",
    "title": "漳浦偶成",
    "paragraphs": "秋日已过半，林无一叶飞。晓岚须阖户，夜冷旋添衣。阴壑桄榔瘦，阳坡荜拨肥。每传邻壤警，行客往来稀。",
    "author": "陈德翔"
  },
  {
    "id": "be641e2a-f993-43fa-817f-df0cf7cc3407",
    "title": "和邻僧韵",
    "paragraphs": "七八年来住水心，喜邻萧寺共僧吟。古池暗有泉相接，春地从教笋自侵。兴到浓时因坐久，交于淡处见情真。极怜对立河梁暮，海月初生日正沉。",
    "author": "陈德翔"
  },
  {
    "id": "3b40cfc1-559c-471f-9557-e401bf9a152c",
    "title": "龟山",
    "paragraphs": "山是东南第一峰，长淮古汴渺连空。登临不是观泉石，心折神皋指顾中。",
    "author": "陈龟年"
  },
  {
    "id": "fa0f1f99-72f3-4d08-ba3a-eccf7ae21021",
    "title": "游浄社寺",
    "paragraphs": "古寺何年斲，山空一片云。乔松含晚翠，修竹洒清阴。老衲朝阳缀，雎鸠带雨吟。俗缘何日了，借榻浄尘心。",
    "author": "陈龟年"
  },
  {
    "id": "798405a3-c22f-4713-8ec0-7004526f3224",
    "title": "浯溪",
    "paragraphs": "读时方喜能戡乱，责备犹疑过颂功。归美纵来臣子事，谁歌宋德乃心同。",
    "author": "林伯成"
  },
  {
    "id": "5b88e370-e45f-4983-bb5d-63eb37f237d5",
    "title": "乘鸾峰",
    "paragraphs": "山形鸾羽族，仙子驭翱翔。琪树烟霞冷，蓬壶日月长。来仪当日瑞，览德应时祥。何处得环佩，乘游入岳阳。",
    "author": "郑访"
  },
  {
    "id": "cf54f20b-bf39-4a63-9267-97690bcb1517",
    "title": "元旦",
    "paragraphs": "腊尽寒犹厉，春来雪未干。流年怜易失，为客敢求安。故里屠苏酒，新年柏叶盘。嗟哉老兄弟，谁与共清欢。",
    "author": "何汝樵"
  },
  {
    "id": "628c79cc-0cc8-4b1d-bb95-f5fc11baad5f",
    "title": "句",
    "paragraphs": "霅溪深极地根清，四水交流激射声。",
    "author": "张世英"
  },
  {
    "id": "fa9bc4d1-f7e1-42c9-89b1-9e1a0c52faaa",
    "title": "过盱眙",
    "paragraphs": "淮海无波塞不尘，题诗因得弔遗民。山河信美今戎索，耆老虽存亦外臣。",
    "author": "张孝忠"
  },
  {
    "id": "2abb3621-5b99-4a28-bdb8-551235be556a",
    "title": "过峡",
    "paragraphs": "出入黄牛峡，江声昼夜腾。猿啼愁不住，何日下彝陵。",
    "author": "张孝忠"
  },
  {
    "id": "0e7db4c8-1bc5-4a7e-84c8-82f595014b26",
    "title": "挽吕东莱  其一",
    "paragraphs": "中兴以后谁堪数，名满东南震昔贤。旧论当时存喘息，微波今日塞天渊。承平格力回全盛，人物风流继往年。太息何人知所自，此心时复一潸然。",
    "author": "康文虎"
  },
  {
    "id": "d3e44b0a-40bd-4661-925c-14adec429f26",
    "title": "挽吕东莱  其二",
    "paragraphs": "国尚有人悲此老，天其丧我泣吾曹。平生心事知谁与，怅望今人论太高。便欲卑心随故步，岂期中路丧连鼇。先生已死吾何望，举眼犹知有凤毛。",
    "author": "康文虎"
  },
  {
    "id": "595d0cac-f045-4219-865e-7dd374bc3df3",
    "title": "挽吕东莱  其一",
    "paragraphs": "方振河汾业，云胡不假年。斯文今已丧，此道后谁传。秘馆藏新史，门人缉旧编。未明修短理，昂首问苍天。",
    "author": "唐季渊"
  },
  {
    "id": "84143edc-21c8-46a6-a5d4-3f0ac77e7344",
    "title": "挽吕东莱  其二",
    "paragraphs": "忆昔精蓝舍，提撕意颇浓。笑谈犹在耳，趋步遽无踪。万里悲风翮，中宵寤岁龙。百身嗟莫赎，涕泪洒寒松。",
    "author": "唐季渊"
  },
  {
    "id": "33897764-69fc-4de7-9a9f-7effc0fbe726",
    "title": "挽东莱先生  其一",
    "paragraphs": "雨化三吴士，风行万古书。石渠功不细，凤阁位方虚。梁木何摧地，泉台欲驾舆。来观自燕者，顽懦亦欷歔。",
    "author": "邵度"
  },
  {
    "id": "e4446ad8-84a3-4da9-8208-a389119c0219",
    "title": "挽东莱先生  其二",
    "paragraphs": "玉石明胸次，风云在笔端。教常先慷慨，门不弃蹒跚。籍湜疑培植，房陈似羽翰。中兴依日月，遗像圣王歎。",
    "author": "邵度"
  },
  {
    "id": "f182498d-18cc-4b9e-a6c0-784c5d175756",
    "title": "挽东莱先生  其三",
    "paragraphs": "岐嶷称前辈，渊源便老成。及门多兑说，在寝已蒙亨。麟笔空遗恨，笺诗正用情。谁知两楹梦，湖海哭书生。",
    "author": "邵度"
  },
  {
    "id": "a8361499-258a-4f9d-bba5-5ed1483f8698",
    "title": "挽东莱先生  其四",
    "paragraphs": "鼻祖雍熙政，三传寿国医。至今称巨室，有子号宗师。白璧埋黄壤，朱门罢素丝。脊令临祖道，无计驻灵輀。",
    "author": "邵度"
  },
  {
    "id": "8c148f2e-99dd-4569-8c12-8cf46db546ba",
    "title": "挽东莱先生  其五",
    "paragraphs": "名士闻风起，英声逐电飞。卜邻谯子至，闲道洛人依。共歎斯人疾，何心入揖归。七分书策在，马鬣向斜晖。",
    "author": "邵度"
  },
  {
    "id": "6c6d782b-230e-483a-84f1-556ad1d09eef",
    "title": "挽东莱先生  其六",
    "paragraphs": "鼓箧胶庠日，公方属外艰。抠衣天不遇，攻玉理应难。问我好何学，逢人察所安。由今无拂士，孤陋入心酸。",
    "author": "邵度"
  },
  {
    "id": "84c64efd-04e9-43fc-9903-5855804d6203",
    "title": "挽东莱先生",
    "paragraphs": "□□感易极，学成功未施。彼苍胡用问，吾党竟谁资。道在漫今昨，人间忽喜悲。百年总埋玉，千古敬丰碑。",
    "author": "邵津"
  },
  {
    "id": "3d89f3fc-5fdd-47ed-affd-5cc40538b273",
    "title": "挽东莱先生  其一",
    "paragraphs": "道学方勤绩，亨途渐致身。苍天倾我泪，今日丧斯人。弟子群经富，先生一语真。发挥馀事业，何处不书绅。",
    "author": "孟行古"
  },
  {
    "id": "b64b82bc-fd34-49a5-a14e-4146d4835221",
    "title": "挽东莱先生  其二",
    "paragraphs": "义路资开拓，愀然惊奠亡。吾侪自如失，夫子独何伤。往日知鬷蔑，逢人傲子方。哭君心欲折，迥立向苍苍。",
    "author": "孟行古"
  },
  {
    "id": "b89abbe7-473c-43e5-ac42-4cb77eac4c3b",
    "title": "大涤洞天留题",
    "paragraphs": "脱略嚣尘处，清游兴已先。人行九锁路，洞引十洲仙。云势生山石，雷声发涧泉。长吟动尊俎，林影月娟娟。",
    "author": "孟行古"
  },
  {
    "id": "9d4e1729-0a57-413c-bac0-3bdbf21a35e8",
    "title": "挽陈有功",
    "paragraphs": "生平不肯负所学，高洁清风自凛如。逆孺殿巖辞特荐，暱交戚畹绝私书。不矜虏馆穿正鹄，甘向蛮溪佩左鱼。沅芷澧兰香满路，万人恸哭护灵舆。",
    "author": "朱黼"
  },
  {
    "id": "3fd41e33-d94e-4275-b96e-64e28fe8abec",
    "title": "淳熙丁未初伏奉亲避暑中巖  其一",
    "paragraphs": "伽陀坐断碧巖阴，手眼无非利物心。借我初庚涤袢暑，泠风美荫木千寻。",
    "author": "杨光"
  },
  {
    "id": "61c5132b-d39f-4035-ba3b-abf6d96ba6e6",
    "title": "淳熙丁未初伏奉亲避暑中巖  其二",
    "paragraphs": "山下芙蕖云锦裳，宝瓶浄供坐生凉。南薰真是社中友，清润时飘衣袂香。",
    "author": "杨光"
  },
  {
    "id": "a3000204-d718-42a9-9332-c710ad92fe59",
    "title": "淳熙丁未初伏奉亲避暑中巖  其三",
    "paragraphs": "禅榻阴森五月秋，井泉甘洌近林幽。助翁燕坐清凉境，茶具随行试一瓯。",
    "author": "杨光"
  },
  {
    "id": "22ef772b-a246-4e07-8e6e-1b977e586e8e",
    "title": "隠居凤山清明寺  其一",
    "paragraphs": "凤鸟久不至，哲人歎已矣。空留千载名，寂寞残阳里。",
    "author": "楼淳"
  },
  {
    "id": "a980f762-e03d-46c3-9965-97a6c9c345d1",
    "title": "隠居凤山清明寺  其二",
    "paragraphs": "日上钟未鸣，老僧睡犹熟。谁是山中人，长享清明福。",
    "author": "楼淳"
  },
  {
    "id": "4c419aea-7a8d-41ae-af02-801a96fca575",
    "title": "清明寺",
    "paragraphs": "风尘满天下，此地独清明。神州何处是，有泪落新亭。",
    "author": "楼淳"
  },
  {
    "id": "33c096b4-849a-4dbd-991b-877796ac1b9e",
    "title": "水国",
    "paragraphs": "水国烟霞客，春来始定居。老逢人事懒，贫觉旧交疎。隙影窥蟾滴，芸香散箧书。西湖风月好，不到一年馀。",
    "author": "郑括苍"
  },
  {
    "id": "6c0e7e7f-c02b-44d2-accb-e6950331c8bf",
    "title": "哭大愚吕公",
    "paragraphs": "一封朝奏夕南迁，抖擞精神笑出关。只有诗书来眼底，更无侪辈敢通函。圣恩宽大时时降，天意难明特地悭。鬻药买田非立异，甘心只作林泉计。所求于世如斯尔，造物云何降毒厉。嗟哉我公虽下世，万古千秋未尝逝。家庭学问诚难继，我公超道独能诣。日月有光还有翳，行人潸然咸出涕。嗟哉我公虽下世，万古千秋未尝逝。往年苍天夭伯氏，归咎云发千圣秘。迁客萧寺独羁寄，未知曷犯苍天意。嗟哉我公虽下世，万古千秋未尝逝。",
    "author": "汪大章"
  },
  {
    "id": "62d09993-5b48-4a85-96a8-b16414d644cf",
    "title": "呈徐宪应特",
    "paragraphs": "弱冠弄笔砚，耻为章句儒。夜半剑气发，精光射天衢。欲分天子忧，张灯阅地图。七闽山水秀，我亦思故庐。世事苦龃龉，吾道甯踌蹰。一官如涕唾，焉能轻重吾。",
    "author": "陈应龙"
  },
  {
    "id": "284b45f1-7c64-47c8-a9e3-cbb459478d2b",
    "title": "九日南山",
    "paragraphs": "南山何峩峩，群峰秀色聚。朝晖与夕霭，无□□去住。徘徊九折险，萦曲一川注。悬崖置屋少，□穴亦可度。苍然老楠木，几阅风霜斁。孙枝长□许，老干未肯仆。昔年重九日，来者必三顾。题诗刻峭壁，皆欲寄□□。念我独何人，今日追故步。凌晨出南门，风雨怯行路。不惮登涉难，恐失此日故。造物亦随人，晴明送日暮。徐行两柏间，杯盘共草具。宾僚不鄙我，笑语露情愫。他时傥再来，莫指桃源误。",
    "author": "万某"
  },
  {
    "id": "b4f0c381-d222-4c84-b7be-8eb0c14bc692",
    "title": "郑氏馆中书事",
    "paragraphs": "今年移砚席，又上白云边。夜气清于水，春愁薄似烟。庭前松已脑，门外柳应绵。尤喜安牀处，更深无杜鹃。",
    "author": "王介"
  },
  {
    "id": "f00dd2c7-90ac-43e9-89f2-5e065df1944a",
    "title": "句",
    "paragraphs": "酒量春吞海，诗肩夜耸山。",
    "author": "杨介如"
  },
  {
    "id": "79323cf2-8377-4c5c-b661-a70832643997",
    "title": "句",
    "paragraphs": "楚山连白帝，蜀道控乌蛮。",
    "author": "吴景"
  },
  {
    "id": "2edbe3c4-d404-472a-a8f0-570d4732bd7f",
    "title": "题吴氏四贤堂  其一",
    "paragraphs": "河汾续经罢，洙泗还清风。深衣大带垂，身退道则丰。一编通言在，万古无盲聋。遗像今伟然，吾敬环溪公。",
    "author": "罗鑑"
  },
  {
    "id": "f8a1e3ec-2cde-4dce-be14-cd10b6826de0",
    "title": "题吴氏四贤堂  其二",
    "paragraphs": "经济学有用，宁与佔毕同。集英晨唱第，夕对蓬莱宫。儒林急渊源，不遣朔庭空。遗像今伟然，吾敬国子公。",
    "author": "罗鑑"
  },
  {
    "id": "33078a2f-cdd6-49ce-9dda-1356ed3ca682",
    "title": "题吴氏四贤堂  其三",
    "paragraphs": "中兴洪韩吕，文章之钜工。密年徧参请，一镞直箭锋。锦帐与画戟，稽古似不蒙。遗像今伟然，吾敬吏部公。",
    "author": "罗鑑"
  },
  {
    "id": "3b188e97-cdb5-4f94-9245-222ce9d914a4",
    "title": "题吴氏四贤堂  其四",
    "paragraphs": "敬斋一则话，传自南轩翁。于湖金玉之，诸老归下风。不使掌帝制，嗟哉吾道穷。遗像今伟然，吾敬司封公。",
    "author": "罗鑑"
  },
  {
    "id": "6f8b9196-b502-4d38-8cca-1ca614ed8603",
    "title": "诮陈贾",
    "paragraphs": "周公大圣犹遭谤，伊洛名贤亦被讥。堪歎古今两陈贾，如何专把圣贤非。",
    "author": "淳熙太学生"
  },
  {
    "id": "ddf6827d-8c5e-49c0-b0c1-1b865a055613",
    "title": "和杨伯子",
    "paragraphs": "銮坡蓬监两封书，道院东西各付渠。干道圣人无固必，是非付与直哉鱼。",
    "author": "左次魏"
  },
  {
    "id": "211b76d7-056d-4642-94e0-fbb512c031de",
    "title": "南中题壁",
    "paragraphs": "明月照齐州，玉龙栖欲起。壮士肠夜回，寒衾泼秋水。",
    "author": "方武子"
  },
  {
    "id": "5c16242f-a6b7-4230-bd38-cb3064618a8e",
    "title": "题龙津亭",
    "paragraphs": "龙津亭下水漫漫，坐久凝神杳霭间。说道浙江人不信，向南全似越州山。",
    "author": "方武子"
  },
  {
    "id": "29971286-b745-4633-b096-3e04d90f549f",
    "title": "回憩翠蛟亭",
    "paragraphs": "引领篮舆上翠微，众山回首觉平低。栖真洞口云初合，大涤峰头日未西。新笋暗抽穿木叶，古藤虬结跨沙堤。蛟亭雨后泉声急，万鼓喧豗拥涧蹊。",
    "author": "孔元忠"
  },
  {
    "id": "7ce2e3d0-3c2c-408b-bda4-4f60abc5ccc4",
    "title": "春日即事二首  其一",
    "paragraphs": "人生何事最为亲，不看春容不识真。岸柳细摇多意思，野花初破足精神。精神识后施为别，意思到时言语新。为报同侪须急赏，莫教春去始伤春。",
    "author": "蔡沆"
  },
  {
    "id": "f4be6224-d6ed-4127-b027-5934b6d5b68d",
    "title": "春日即事二首  其二",
    "paragraphs": "楼上从容晓日明，春风随意动郊坰。定知有象根冲漠，未信至精惟杳冥。万化淳时春蔼蔼，一元亨处雨零零。忘言共倚栏干曲，绿满周原水满汀。",
    "author": "蔡沆"
  },
  {
    "id": "60a19d53-b226-4585-9833-4d72b1a9e86a",
    "title": "登高",
    "paragraphs": "九日登高庙阁阴，山间犬吠白云深。清秋空谷寒侵夜，绕屋幽林翠满岑。佳景随开陶令兴，雅怀犹负远公心。年来名利都抛却，唯有游观到处寻。",
    "author": "蔡沆"
  },
  {
    "id": "45c8499b-c76d-4c12-ab03-e11dba473113",
    "title": "游白鹿洞",
    "paragraphs": "古洞云封山正阴，攀藤负石此登临。双峰削剑雄中外，五老当头壮古今。入室颙瞻先圣像，登台惭愧昔时心。十年梦寐今方见，终老生涯只处寻。",
    "author": "蔡沆"
  },
  {
    "id": "65dfdf68-dbf5-4e02-b4a2-139691e2b48c",
    "title": "坐龙池观瀑布泉",
    "paragraphs": "一上巍峰独枕流，匡山爽气为君收。泉飞直下三千丈，池喷奔分数百州。浄练银河辉映阁，烟凝碧树吐成楼。先师巨笔悬崖石，文物风光度几秋。",
    "author": "蔡沆"
  },
  {
    "id": "593dab49-b4d9-4f6b-b607-48f9424f585f",
    "title": "游西山",
    "paragraphs": "闻道西山胜，今朝始见山。鹤鸣双剑动，龙喷紫霄寒。人去台空古，墨灰沼未干。紫阳招不作，登眺共谁看。",
    "author": "蔡沆"
  },
  {
    "id": "4d58d3b9-b0c6-405b-93e0-145dbcb15506",
    "title": "自咏二首  其一",
    "paragraphs": "青春不可再，白发两三茎。得句非诗史，为文学雅成。愁多凭酒散，老至逐人行。开卷无相似，长吁负此生。",
    "author": "蔡沆"
  },
  {
    "id": "92a77223-d8e6-43c6-b60b-386245f57a31",
    "title": "自咏二首  其二",
    "paragraphs": "一病观书歇，终朝药饵亲。焚香葆静性，咬菜适清神。落燕巢低屋，饥乌噪近人。觅仙难换骨，贫瘦得吾真。",
    "author": "蔡沆"
  },
  {
    "id": "8e19c949-6e79-464d-ac5d-db803cb5c5a0",
    "title": "闲游",
    "paragraphs": "缓步荒郊外，杖藜看耨锄。蓑衣蒙短褐，野饭摘残蔬。雨过苗花湿，云深草树疏。敲门无犬吠，何处觅樵渔。",
    "author": "蔡沆"
  },
  {
    "id": "0a00d97c-fa5e-4e9d-8313-6f08df7efb35",
    "title": "夜行舟",
    "paragraphs": "霞晚临江岸，云深不见星。鸟栖沙篆暗，山远暮钟鸣。燃火移村色，号风晚度声。船窗迷漏鼓，独立向天明。",
    "author": "蔡沆"
  },
  {
    "id": "d37805ba-7491-4df3-a078-54b271431131",
    "title": "示儿",
    "paragraphs": "豫章实佳木，寻丈早异众。匠石虽未顾，终解作梁栋。社栎大蔽牛，不资世所用。弃置成散材，岁久即空洞。诚由天所产，亦在德者种。吾儿豫章流，丱角不好弄。经训虽未通，数过辄成诵。只今十五六，举止颇持重。仰頼师友功，缀缉成赋颂。积丝未盈尺，粗喜入机综。胡为不自量，将使应乡贡。文场倍千数，作者岂倖中。而子于其间，燕雀杂鸾凤。铅刀未易割，庶可供一鬨。造物果何如，往往形吉梦。天其助我心，勿使汝放纵。业贵精于勤，耐取晓窗冻。文章实公器，妙语世人共。岁朝哦此诗，洗醆揭春甕。吾家有阴德，行矣光炎宋。",
    "author": "洪钺"
  },
  {
    "id": "38241c1d-3151-4002-95b8-1fe5ead078f2",
    "title": "和儿咨夔夜坐韵",
    "paragraphs": "楼底雪千峰，楼头著寓翁。梅方开萼绿，桃已亚枝红。斟浅偏劳劝，眠迟不受烘。锦城春在眼，何暇问蚕丛。",
    "author": "洪钺"
  },
  {
    "id": "55338b4c-d673-4f99-b16b-c1435336ca12",
    "title": "送时漕大卿淮西检法  其一",
    "paragraphs": "卿月高华照楚墟，澄清雅意见登车。星分屯垒云中戍，风引艅艎塞下储。十二聚民行惠政，三千议狱谨刑书。最声烜赫流聪纩，圣诏今朝下玉除。",
    "author": "崔与之"
  },
  {
    "id": "309522bc-18b0-4f50-b24e-0b6dfc7af33e",
    "title": "送时漕大卿淮西检法  其二",
    "paragraphs": "越山辉映绣衣鲜，屈指重来是几年。濡辔按行方易地，追锋趣召已朝天。步趋接武星辰上，献纳依光日月边。到得中流须砥柱，功名事业要双全。",
    "author": "崔与之"
  },
  {
    "id": "71f87299-263a-4d5f-9829-cfc8d07db506",
    "title": "送时漕大卿淮西检法  其三",
    "paragraphs": "十年宦海任飘零，岂料光华伴使星。落魄半生头已白，爬沙一见眼长青。天涯明月方依树，淮上长风忽散萍。别泪谁能效儿女，不堪官柳暗长亭。",
    "author": "崔与之"
  },
  {
    "id": "df9391d4-97a9-4bc8-a155-47559e7240cb",
    "title": "寿李参政壁",
    "paragraphs": "青牛老仙紫云旄，函关西度天风高。手携柱下五千卷，来擅一世文章豪。玻璃江头梅欲蕾，蟆颐山麓寒方鏖。飚车羽轮下霄汉，从以万鹤如云涛。参天挺特有乔木，大地负荷须巨鼇。百斛篆鼎笔端斡，五色瑞茧胸底缫。笑谈更化定大计，干机坤轴回钧陶。苍生脱险诞登岸，沙觜闲此杭川艘。雁湖风物午桥似，满引凿落歌离骚。酒酣耳热自击缶，世閒万事轻鸿毛。涂炭未苏兵未洗，云雷可使屯其膏。玉堂昨夜进麻草，延英趣对猩红袍。太平事业有所属，北卷燕蓟西临洮。扶持世极寿国脉，突兀一柱擎天牢。五羊僊客起为寿，安期大枣东方桃。",
    "author": "崔与之"
  },
  {
    "id": "3d7968f3-de45-484d-911e-6a59ff8cd3c9",
    "title": "寿邕州赵守",
    "paragraphs": "大厦开朱明，物态丰且硕。薰絃发新奏，生意转无极。间气清而和，融结赋有德。碧梧挺幽榦，旷度漫九泽。富哉学古胸，仁义供服食。浑朴希世珍，外温而内直。骅骝开道路，声光日斯赫。九关通籍初，南来坠双舄。片心清彻底，杯水饯泥轼。京兆入幕宾，去天不盈尺。佳最入聪纩，行行陟文石。邕为五管雄，地控西南域。专阃难其人，弄印无以易。袖却经纶手，天边树牙戟。猩獠丛篁中，深栖而屏息。夜月照铜柱，警囊声寂寂。边人解带卧，危地成乐国。屏风御墨鲜，早晚来召驿。媿我朴樕才，潦雾甘远役。题坐遇知己，孤根费培植。崧高生申甫，好语諠井陌。碧油塞云端，阻莫陪贺客。歌咏淇奥诗，清脩如圭璧。他年玉班头，苍髯而赤黻。",
    "author": "崔与之"
  },
  {
    "id": "c2ac1af2-35c3-49f2-be29-dd41e75c67dd",
    "title": "张进武善风鑑谓予豸骨日耸早晚入台求诗赠之  其一",
    "paragraphs": "荧荧碧眼照人寒，一别重逢岁又残。老去但求閒处乐，君来尚作向时看。谁将伏豸夸颅骨，我有盟鸥讬肺肝。坎止流行随所遇，何须觅梦到邯郸。",
    "author": "崔与之"
  },
  {
    "id": "68afaa47-c31e-4956-81dc-4baed1f537de",
    "title": "张进武善风鑑谓予豸骨日耸早晚入台求诗赠之  其二",
    "paragraphs": "瘦插秋山耸两肩，荒寥不直半文钱。孤山放鹤林和靖，风雪骑馿孟浩然。万事转头浑是梦，一身安分总由天。烦君束起前途事，我欲沧江买钓船。",
    "author": "崔与之"
  },
  {
    "id": "462b6795-4e5d-4a34-b5fe-cac202cb8b4c",
    "title": "题吉水鼋潭李氏仁寿堂",
    "paragraphs": "拙直多忤物，孤根徒自危。祈闲三扣阍，天远不我知。尺书趣入觐，君命其可违。火云正烧空，短篷气如炊。脩途久困顿，病骨尤支离。奄奄尚残息，舣棹江之湄。来登三元山，炎歊顿无威。徘徊古亭上，好风吹客衣。聊为三日留，食斯眠于斯。涧泉㶁㶁鸣，四山翠屏围。夜深松桂寒，朝瀣生林霏。李君亦达士，与我真忘机。乃于山之巅，预作佳城基。生则此其乐，死则此其归。采药求长年，华发世所希。荷锸欲自埋，不以遗体为。要皆非中道，识者之所嗤。知命故不忧，李君其庶几。触目此境界，陡悟昔者非。更作首丘想，行色应迟迟。还游仁寿菴，细玩渊明诗。寓形复几时，皇皇欲何之。富贵非吾愿，帝乡不可期。自怜一身孤，蒲柳先秋衰。百念尽灰冷，故园劳所思。我有石壁山，亩计十有奇。归去营一窟，曲肱送斜晖。培植先人树，投老长相依。清泉白石盟，甘心天一涯。",
    "author": "崔与之"
  }
]