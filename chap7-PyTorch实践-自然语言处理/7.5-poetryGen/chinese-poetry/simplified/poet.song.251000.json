[
  {
    "id": "bb785a69-081b-4eb1-bb52-43019242ac87",
    "title": "建隆御楼三首。",
    "paragraphs": "华缨就列，左衽来王。帝仪炳焕，大乐铿锵。礼成峣阙，言旋未央。一人有庆，万寿无疆。",
    "author": "郊庙朝会歌辞"
  },
  {
    "id": "5f6b294e-779c-4482-9a16-98e4b4169a4c",
    "title": "咸平御楼四首 。",
    "paragraphs": "礼成于郊，迎日之至。时乘六龙，天旋象魏。端门九重，虎贲万骑。四夷来王，羣后辑瑞。",
    "author": "郊庙朝会歌辞"
  },
  {
    "id": "279d5685-4570-4917-beb2-e9802df6b31a",
    "title": "咸平御楼四首 索扇用。",
    "paragraphs": "应门有翼，羽卫斯陈。山龙衮冕，律度声身。峨峨奉璋，肃肃九宾。清明在躬，志气如神。",
    "author": "郊庙朝会歌辞"
  },
  {
    "id": "64733d58-7c6f-443a-ac65-a1b5f2717e9b",
    "title": "咸平御楼四首 升坐用。",
    "paragraphs": "圜丘类上帝，六变降天神。禋燔礼云毕，仗卫肃以陈。天颜瞻咫尺，王泽熙阳春。玉帛臻禹会，动植霑尧仁。",
    "author": "郊庙朝会歌辞"
  },
  {
    "id": "8828b839-2f1d-4a74-8782-3971b9dc261f",
    "title": "咸平御楼四首 降坐用。",
    "paragraphs": "肆眚云毕，淳熙溥将。雷雨丽泽，云物效祥。礼容济济，天威皇皇。大赉四海，富寿无疆。",
    "author": "郊庙朝会歌辞"
  },
  {
    "id": "6d2dda0a-bff4-4319-a5c2-e63fb7b6794c",
    "title": "咸平借田回仗御楼二首 。",
    "paragraphs": "农皇既祀，礼毕躬耕。商辂旋轸，周颂腾声。观魏将陟，服御爰更。舆人瞻仰，如日之明。",
    "author": "郊庙朝会歌辞"
  },
  {
    "id": "ab5645da-d514-4d64-88de-b3f253f59b9a",
    "title": "咸平借田回仗御楼二首 升坐用。",
    "paragraphs": "应门斯御，雉扇爰开。人瞻日月，泽动云雷。同风三代，均禧九垓。欢心允洽，时咏康哉。",
    "author": "郊庙朝会歌辞"
  },
  {
    "id": "4608ce27-008f-400f-bf83-3e8353a280f2",
    "title": "干兴御楼二首 升坐用。",
    "paragraphs": "夹钟纪月，初吉在辰。眚灾流庆，布德推仁。采章震耀，典礼具陈。茂昭丕贶，永庇斯民。",
    "author": "郊庙朝会歌辞"
  },
  {
    "id": "06dcde92-2892-459e-ae6b-c88669fd3b5d",
    "title": "干兴御楼二首 降坐用。",
    "paragraphs": "皇衢赫敞，黼坐穹崇。华缨在列，严令发中。王制钜丽，宝瑞丰融。均禧绵宇，万寿无穷。",
    "author": "郊庙朝会歌辞"
  },
  {
    "id": "749c8afc-9b61-416e-a41a-137e06fad17d",
    "title": "绍兴登门肆赦二首 升坐用。",
    "paragraphs": "拜况于郊，皇哉唐哉。熙事休成，六騑鼎来。天阃以决，地垠以开。隤祉发祥，如登春台。",
    "author": "郊庙朝会歌辞"
  },
  {
    "id": "0b203717-8dc1-4472-acb0-a08d6cfd888f",
    "title": "绍兴登门肆赦二首 降坐用。",
    "paragraphs": "鸿霈普洽，言归端门。荡荡巍巍，旋干转坤。穆然宣室，储思垂恩。于万斯年，敷锡羣元。",
    "author": "郊庙朝会歌辞"
  },
  {
    "id": "5d27c40e-f575-44e6-8777-8a9794d72266",
    "title": "宁宗登门肆赦二首 升坐用。",
    "paragraphs": "帝飨于郊，荷天之休。五福敷锡，皇明烛幽。云行雨施，仁翔德游。圣人多男，歌颂九州。",
    "author": "郊庙朝会歌辞"
  },
  {
    "id": "b57f179b-f889-4148-a6ab-483c57fc2432",
    "title": "宁宗登门肆赦二首 降坐用。",
    "paragraphs": "天日清晏，朝野靖安。三灵答祉，万国腾懽。帝命不违，王业艰难。天子万年，永迪监观。",
    "author": "郊庙朝会歌辞"
  },
  {
    "id": "60ffd877-e206-44e7-ae89-b54ccdf72b51",
    "title": "皇帝上尊号一首 册宝入门用。",
    "paragraphs": "于穆元后，天临紫宸。飞緌星拱，建羽林芬。徽册是奉，鸿名愈新。荷兹介祉，永永无垠。",
    "author": "郊庙朝会歌辞"
  },
  {
    "id": "9658e51a-dd51-4273-be24-0c1422cbd349",
    "title": "明道元年章献明肃皇太后朝会十五首。",
    "paragraphs": "圣母有子，重光类禋。圣皇事母，感极天人。百辟在庭，九仪具陈。礼容之盛，万国咸宾。",
    "author": "郊庙朝会歌辞"
  },
  {
    "id": "3413d047-8ed9-4dbb-b0b6-a5a7bf1e51dc",
    "title": "明道元年章献明肃皇太后朝会十五首。",
    "paragraphs": "帝率四海，承颜尽恭。端闱肃设，羣后来同。玉佩锵鸣，衣冠有容。英韶节步，磬管雍雍。",
    "author": "郊庙朝会歌辞"
  },
  {
    "id": "1c21d8f1-0651-4de2-a3ad-08c1d1c5417e",
    "title": "明道元年章献明肃皇太后朝会十五首。",
    "paragraphs": "天子之德，形于四方。尊亲立爱，化洽风扬。圣母袆衣，明君黼裳。因时献寿，克盛朝章。",
    "author": "郊庙朝会歌辞"
  },
  {
    "id": "34b0ea6f-8f2e-49e2-a1a3-4584e348c38b",
    "title": "明道元年章献明肃皇太后朝会十五首。",
    "paragraphs": "盛礼煌煌，六衣有光。千官在位，百福称觞。坤德慈仁，邦斯淑祥。如山之寿，佑圣无疆。",
    "author": "郊庙朝会歌辞"
  },
  {
    "id": "a0deb8b6-cfac-43a4-a54f-e15a07462442",
    "title": "明道元年章献明肃皇太后朝会十五首。",
    "paragraphs": "烨烨灵芝，生于殿闱。照映华拱，纷敷玉蕤。感召元和，光符圣期。祥篇协吉，百福咸宜。",
    "author": "郊庙朝会歌辞"
  },
  {
    "id": "e5f9d56c-6277-40f2-9450-fcc7564c2551",
    "title": "明道元年章献明肃皇太后朝会十五首。",
    "paragraphs": "现彼南极，昭然瑞文。腾光丙位，荐寿中宸。太史骈奏，升歌有闻。轩宫就养，亿万斯春。",
    "author": "郊庙朝会歌辞"
  },
  {
    "id": "6f003f9f-b99b-4ae0-846c-3ca3465f0ff7",
    "title": "明道元年章献明肃皇太后朝会十五首。",
    "paragraphs": "王化无外，坤珍效灵。旁枝内附，直干来并。羣分非一，祺祥绍登。至诚攸感，海县斯宁。",
    "author": "郊庙朝会歌辞"
  },
  {
    "id": "1df5fe1c-0d18-447d-b7c2-ae4541066ece",
    "title": "明道元年章献明肃皇太后朝会十五首。 其一",
    "paragraphs": "肃肃临下，有威有容。循循事上，惟信惟忠。盛礼兴乐，示慈训恭。君臣协吉，惟道之从。",
    "author": "郊庙朝会歌辞"
  },
  {
    "id": "e9256748-30c2-4ee0-8de8-0bea6448a8b9",
    "title": "明道元年章献明肃皇太后朝会十五首。 其二",
    "paragraphs": "湛湛零露，晞于载阳。我有旨酒，羣臣乐康。既饮以德，亦图尔良。永言修辅，用协天常。",
    "author": "郊庙朝会歌辞"
  },
  {
    "id": "43a73877-1f81-4c2f-8f08-4bfcf8d87a6d",
    "title": "明道元年章献明肃皇太后朝会十五首。 其三",
    "paragraphs": "礼均孝慈，乐合韶武。至德光矣，鸿恩亦溥。上下和济，华夷乐湑。醆斝三行，盛仪斯举。",
    "author": "郊庙朝会歌辞"
  },
  {
    "id": "7666837c-e916-4c16-b001-bdf31d0228ba",
    "title": "明道元年章献明肃皇太后朝会十五首。 其一",
    "paragraphs": "尧母之圣，放勋为子。同心协谋，柔远能迩。以德康俗，以文兴治。斯焉象功，罔不昭济。",
    "author": "郊庙朝会歌辞"
  },
  {
    "id": "b8ec02b6-9b57-43d0-9559-02e7c89c3986",
    "title": "明道元年章献明肃皇太后朝会十五首。 其二",
    "paragraphs": "至矣坤元，道符惟圣。就养宸极，助隆善政。翟籥纷举，笙镛协应。翱翔有容，表德之盛。",
    "author": "郊庙朝会歌辞"
  },
  {
    "id": "a4174009-9ed2-44d9-9c8e-f384cb778abd",
    "title": "明道元年章献明肃皇太后朝会十五首。 其一",
    "paragraphs": "七德之舞，四朝用康。有如姬姒，助集周邦。威克厥爱，居安不忘。风旋山立，济济皇皇。",
    "author": "郊庙朝会歌辞"
  },
  {
    "id": "0981a168-dbb3-49f3-82ff-5c7c3a192d6f",
    "title": "明道元年章献明肃皇太后朝会十五首。 其二",
    "paragraphs": "左秉朱干，右挥玉戚。以象武缀，以明皇德。天子荣养，羣臣述职。四夷宾附，罔不承式。",
    "author": "郊庙朝会歌辞"
  },
  {
    "id": "c5aaae65-54e6-4114-aadd-aca259b2831a",
    "title": "明道元年章献明肃皇太后朝会十五首。",
    "paragraphs": "长乐居尊，盛容有炜。文王事亲，万国归美。朝会之则，邦家之纪。受福于天，克昭隆礼。",
    "author": "郊庙朝会歌辞"
  },
  {
    "id": "4fa5b130-379e-4b10-b572-1d47cc70c9ca",
    "title": "治平皇太后皇后册宝三首 皇帝升坐用。",
    "paragraphs": "王化之始，治繇内孚。时庸作命，玉简金书。磬筦在庭，其纵绎如。天临法扆，礼与诚俱。",
    "author": "郊庙朝会歌辞"
  },
  {
    "id": "c0696434-1dcc-4554-9e16-2f323534b5f1",
    "title": "治平皇太后皇后册宝三首 太尉等奉册宝入门用。",
    "paragraphs": "晬仪临拱，丕命明敭。鸾回宝势，鸿贯瑶光。礼成乐备，德裕名芳。肇基王化，永懋天祥。",
    "author": "郊庙朝会歌辞"
  },
  {
    "id": "0e3d1f78-aa80-45c8-95a8-614196fd34e9",
    "title": "治平皇太后皇后册宝三首 皇帝降坐用。",
    "paragraphs": "衮衣绣裳，严威肃庄。八音具张，簨虡龙骧。玉简瑶章，金书煌煌。寿千万年，与天比长。",
    "author": "郊庙朝会歌辞"
  },
  {
    "id": "29123b98-0e8b-45df-b7d4-33d84990b108",
    "title": "熙宁皇太后册宝三首 出入用。",
    "paragraphs": "煌煌凤字，玉气宛延。天门崛岉，飞骖后先。龙簨四合，奏鼓渊渊。母仪天下，何千万年。",
    "author": "郊庙朝会歌辞"
  },
  {
    "id": "b709ea8e-b7c7-4d2e-8366-9d92bbbcc933",
    "title": "熙宁皇太后册宝三首 升坐用。",
    "paragraphs": "峨峨绣扆，旋佩以登。如彼杲日，凌天而升。玉色下照，亹亹绳绳。猗欤大孝，四海其承。",
    "author": "郊庙朝会歌辞"
  },
  {
    "id": "d11d9b54-0627-4868-9a45-8cdabd56179b",
    "title": "熙宁皇太后册宝三首 降坐用。",
    "paragraphs": "皇帝降席，流云四开。尧趋舜步，下蹑天阶。恭授宝册，翠旄裴回。明明纯孝，鸿厘大来。",
    "author": "郊庙朝会歌辞"
  },
  {
    "id": "4d6eb535-d8cf-4619-acfc-33fe7ce44c6e",
    "title": "哲宗上太皇太后册宝五首 皇帝升坐用。",
    "paragraphs": "大矣孝熙，帅民以躬。奉承宝册，钦明两宫。万乐具举，一人肃雍。化繇上始，四海来同。",
    "author": "郊庙朝会歌辞"
  },
  {
    "id": "3a681653-bebf-4316-b7e2-acda711355f0",
    "title": "哲宗上太皇太后册宝五首 降坐用。",
    "paragraphs": "皇帝仁孝，总临万方。褒显其亲，日严以庄。龙衮翼翼，玉书煌煌。传之亿世，休有烈光。",
    "author": "郊庙朝会歌辞"
  },
  {
    "id": "75c63174-d974-438f-b8fe-5c5b6a45228d",
    "title": "哲宗上太皇太后册宝五首 太皇太后升坐用。",
    "paragraphs": "总裁庶政，拥佑嗣皇。金书玉简，烂其文章。众歌警作，筦磬将将。保安四极，降福无疆。",
    "author": "郊庙朝会歌辞"
  },
  {
    "id": "7b5a7e95-53d0-45c3-a4e6-12bc6c7cb1bb",
    "title": "哲宗上太皇太后册宝五首 降坐用。",
    "paragraphs": "涂山之德，渭涘之祥。图徽宝册，玉色金相。管弦烨煜，钟鼓喤喤。天之所启，既寿而昌。",
    "author": "郊庙朝会歌辞"
  },
  {
    "id": "e5cc5b2c-2dc6-4ed8-a918-94f5632bf5d6",
    "title": "哲宗上太皇太后册宝五首 太尉等奉册宝出入门用。",
    "paragraphs": "玉车临御，凤盖棽丽。奉承宝册，弥文盛仪。抗声极律，助我孝熙。天之所佑，万寿无期。",
    "author": "郊庙朝会歌辞"
  },
  {
    "id": "f8107a50-a7d3-40b2-b5e0-c45c7c586c66",
    "title": "绍兴十年发皇太后册宝八首 皇帝随册宝降殿用。",
    "paragraphs": "景祚有开，符天媲昊。诞毓圣神，是崇位号。星拱天随，祗严册宝。还御慈宁，增光舜道。",
    "author": "郊庙朝会歌辞"
  },
  {
    "id": "d521a7fd-78b7-47e4-9e15-deca0ea5a44e",
    "title": "绍兴十年发皇太后册宝八首 中书令奉册诣皇帝褥位用。",
    "paragraphs": "声乐备陈，礼容罔忒。相维辟公，虔奉玉册。皇则受之，慕形于色。既寿且康，与天无极。",
    "author": "郊庙朝会歌辞"
  },
  {
    "id": "4084de81-f0b8-4323-b333-023558eaf0ac",
    "title": "绍兴十年发皇太后册宝八首 侍中奉宝诣皇帝褥位用。",
    "paragraphs": "祖启瑶光，诞生明圣。尊极母仪，帝庸作命。宝章煌煌，导以笙磬。还燕慈宁，邦家徯庆。",
    "author": "郊庙朝会歌辞"
  },
  {
    "id": "385b0d19-aaf6-4e83-ab3a-dd5dbbd1eaff",
    "title": "绍兴十年发皇太后册宝八首 太傅奉册宝出门用。",
    "paragraphs": "肃肃东朝，帝隆孝治。猗欤丕称，宝册斯备。皇扉四闢，导迎庆瑞。德迈太任，有周卜世。",
    "author": "郊庙朝会歌辞"
  },
  {
    "id": "7dced264-2896-4f53-a30a-3c0070317f54",
    "title": "绍兴十年发皇太后册宝八首 太傅奉册宝入门用。",
    "paragraphs": "静顺坤仪，圣神是育。懿铄昭陈，镂文华玉。乐奏既备，礼仪不渎。导迎善祥，翟车归毣。",
    "author": "郊庙朝会歌辞"
  },
  {
    "id": "333ef8d9-b6e1-43f6-b1af-24f91ac3ea80",
    "title": "绍兴十年发皇太后册宝八首 太傅奉册授提点官用。",
    "paragraphs": "孝奉天仪，信维休德。发越徽音，礼文靡忒。永保嘉祥，时万时亿。归于东朝，含饴燕息。",
    "author": "郊庙朝会歌辞"
  },
  {
    "id": "cc94ff79-d9de-4dea-8ffc-6635ee1162d0",
    "title": "绍兴十年发皇太后册宝八首 太傅奉册授提点官用。",
    "paragraphs": "肃雍长乐，克笃其庆。河洲茂德，沙麓启圣。是生睿哲，蚤隆丕运。钦称鸿宝，永膺天命。",
    "author": "郊庙朝会歌辞"
  },
  {
    "id": "b17a7092-7720-43fc-8f1c-f125ece5273e",
    "title": "绍兴十年发皇太后册宝八首 册宝升慈宁殿幄用。",
    "paragraphs": "礼行东朝，乐奏大吕。羽卫森陈，簪绅式序。云幄邃严，宏典是举。天子万年，母仪寰宇。",
    "author": "郊庙朝会歌辞"
  },
  {
    "id": "cbb96e6b-c98c-4ecf-a8c1-d08de346ffd6",
    "title": "干道七年恭上太上皇帝太上皇后尊号十一首 册宝降殿用。",
    "paragraphs": "元祀介福，孰绥孰将。归于尊亲，孝哉君王。载镂斯牒，载琢斯章。得名得寿，如虞如唐。",
    "author": "郊庙朝会歌辞"
  },
  {
    "id": "8ff91b56-2f70-4607-b376-f0b944a36b1c",
    "title": "干道七年恭上太上皇帝太上皇后尊号十一首 中书令、侍中奉册宝诣殿下用。",
    "paragraphs": "宗郊斯成，交举典册。汝辅汝弼，威仪是力。陈于广庭，迨此上日。巍巍煌煌，乌臯在昔。",
    "author": "郊庙朝会歌辞"
  },
  {
    "id": "5341c6d9-57d9-4c10-af86-68dceea97f52",
    "title": "干道七年恭上太上皇帝太上皇后尊号十一首 皇帝奉太上皇帝册宝授太傅用。奉太上皇后同。",
    "paragraphs": "仪物陈矣，礼乐明矣。天子戾止，诒尔臣矣。陟降维则，恭且勤矣。茫茫四海，德教形矣。",
    "author": "郊庙朝会歌辞"
  },
  {
    "id": "b94a9ded-0d04-45ce-a921-a344477cc713",
    "title": "干道七年恭上太上皇帝太上皇后尊号十一首 册宝出门用。",
    "paragraphs": "天门九重，荡荡开彻。金支秀华，垂绅佩玦。或导或陪，率履不越。注民耳目，四表胥悦。",
    "author": "郊庙朝会歌辞"
  },
  {
    "id": "5dcf4510-faa0-4568-af9a-e00285efa140",
    "title": "干道七年恭上太上皇帝太上皇后尊号十一首 册宝入德寿门用。",
    "paragraphs": "礼神颂祇，福禄来下。不有荣名，孰缉伊嘏。千乘万骑，鱼鱼雅雅。皇扉洞开，鞠躬如也。",
    "author": "郊庙朝会歌辞"
  },
  {
    "id": "03e00768-7b31-4a35-b2c2-67cd33684c9f",
    "title": "干道七年恭上太上皇帝太上皇后尊号十一首 太上皇帝升御坐。降同。",
    "paragraphs": "穆穆圣颜，安安天步。有缛者仪，以莫不举。天人和同，恩泽洋普。亿载万年，为众父父。",
    "author": "郊庙朝会歌辞"
  },
  {
    "id": "8842114e-fc02-41a1-9a3e-52725eb7c1db",
    "title": "干道七年恭上太上皇帝太上皇后尊号十一首 太傅奉太上皇帝册宝升殿用。",
    "paragraphs": "大哉尧乎，南向垂裳。君哉舜也，拜而奉觞。缫借光华，鼓钟铿锵。三事稽首，宋德无疆。",
    "author": "郊庙朝会歌辞"
  },
  {
    "id": "5144d648-9c11-4a8b-93f5-684fda254105",
    "title": "干道七年恭上太上皇帝太上皇后尊号十一首 太傅奉太上皇后册宝升殿用。",
    "paragraphs": "干元资始，坤元资生。允也圣德，同实异名。春王三朝，典册并行。咨尔上公，相仪以登。",
    "author": "郊庙朝会歌辞"
  },
  {
    "id": "d49883b2-13ea-4132-b756-98a79a5d732d",
    "title": "干道七年恭上太上皇帝太上皇后尊号十一首 皇帝从太上皇后册宝诣宫中用。",
    "paragraphs": "维册伊何，镂玉垂鸿。维宝伊何，范金钮龙。翊以𣊓御，间以笙镛。谁敢不恭，天子寔从。",
    "author": "郊庙朝会歌辞"
  },
  {
    "id": "9a601849-bdeb-4e09-9505-b1c44c408ef2",
    "title": "干道七年恭上太上皇帝太上皇后尊号十一首 太上皇后出阁升御坐用。降同。",
    "paragraphs": "帝膺永福，功靡专有。既尊圣父，亦燕寿母。怡怡在宫，大典时受。彤管纪之，天长地久。",
    "author": "郊庙朝会歌辞"
  },
  {
    "id": "6a39a2c1-82d4-496d-b4af-c26f9d28086a",
    "title": "干道七年恭上太上皇帝太上皇后尊号十一首 内侍官举太上皇后册宝诣读册位用。",
    "paragraphs": "敛福于郊，逢时之泰。揭名日月，侔德覆载。自我作古，域中有大。永言保之，眉寿无害。",
    "author": "郊庙朝会歌辞"
  },
  {
    "id": "80b9ad40-6456-41a3-a20d-f5c9b00b5330",
    "title": "淳熙二年发太上皇帝太上皇后册宝十一首 册宝降殿用。",
    "paragraphs": "高明者干，博厚者坤。以清以宁，资始资生。寿胡可度，德胡可评。愿言从欲，诞受强名。",
    "author": "郊庙朝会歌辞"
  },
  {
    "id": "be97345d-8977-438c-aa14-a042a94a591c",
    "title": "淳熙二年发太上皇帝太上皇后册宝十一首 中书令、侍中奉册宝诣殿下用。",
    "paragraphs": "受命既长，福禄既康。如日之升，如月之常。追琢其章，金玉其相。君子万年，保其家邦。",
    "author": "郊庙朝会歌辞"
  },
  {
    "id": "cc6ed955-4a74-454b-9a9a-74ad78ba93ee",
    "title": "淳熙二年发太上皇帝太上皇后册宝十一首 皇帝奉太上皇帝册宝授太傅用。奉太上皇后同。",
    "paragraphs": "翠华之旗，灵鼍之鼓。陈于广宇，相我盛举。来汝公傅，肃乃仪矩。毋愆于素，以笃多祜。",
    "author": "郊庙朝会歌辞"
  },
  {
    "id": "e3988407-5390-42d9-8137-5f179e65957f",
    "title": "淳熙二年发太上皇帝太上皇后册宝十一首 册宝出门用。",
    "paragraphs": "蚴蟉青龙，婉嬗象舆。其载伊何，煌煌金书。乃由端门，乃行康衢。于以荣亲，振古所无。",
    "author": "郊庙朝会歌辞"
  },
  {
    "id": "796a5f43-133f-4e85-a7ec-02dbf0c6fd0d",
    "title": "淳熙二年发太上皇帝太上皇后册宝十一首 册宝入德寿宫门用。",
    "paragraphs": "惟天为大，其德曰诚。惟尧则之，其性曰仁。迺文迺武，得寿得名。于万斯年，以莫不增。",
    "author": "郊庙朝会歌辞"
  },
  {
    "id": "78ee5fd9-3363-4910-b5bb-dfe4fda02096",
    "title": "淳熙二年发太上皇帝太上皇后册宝十一首 太上皇帝升御坐用。降同。",
    "paragraphs": "天行惟健，天步惟安。圣子中立，臣工四环。民无能名，威不违颜。宋德宜颂，汉仪可删。",
    "author": "郊庙朝会歌辞"
  },
  {
    "id": "a04a9ab9-e11a-4efa-a62c-e8089573f802",
    "title": "淳熙二年发太上皇帝太上皇后册宝十一首 太傅奉太上皇帝册升殿用。奉宝同。",
    "paragraphs": "天畀遐福，允彰父慈。维昔旷典，我能举之。徐尔陟降，敬尔威仪。申锡无疆，永言保之。",
    "author": "郊庙朝会歌辞"
  },
  {
    "id": "ce6d7f51-c8df-412d-ad77-7fdfeb808273",
    "title": "淳熙二年发太上皇帝太上皇后册宝十一首 太傅奉太上皇后册宝升殿用。",
    "paragraphs": "干健坤从，阳刚阴相。迨兹受祉，允也并况。虡业在下，仪物在上。咨时三公，执事无旷。",
    "author": "郊庙朝会歌辞"
  },
  {
    "id": "10e3f49b-7e4f-42c1-af90-3bdf65e905ee",
    "title": "淳熙二年发太上皇帝太上皇后册宝十一首 皇帝从太上皇后册宝诣宫中用。",
    "paragraphs": "丕显文王，之德之纯。亦有太姒，式扬徽音。维册维宝，迺玉迺金。伊谁从之，一人事亲。",
    "author": "郊庙朝会歌辞"
  },
  {
    "id": "d0c59f48-d6c5-4be7-bea5-8e82d423c4e7",
    "title": "淳熙二年发太上皇帝太上皇后册宝十一首 太上皇后出阁升御坐用。",
    "paragraphs": "重翟出房，袆衣被躬。委委佗佗，河润山容。圣皇临轩，圣母在宫。并受鸿名，与天无穷。",
    "author": "郊庙朝会歌辞"
  },
  {
    "id": "0adfeca3-9663-4793-bcd0-2b53113251b8",
    "title": "淳熙二年发太上皇帝太上皇后册宝十一首 内侍官举太上皇后册诣读册位用。举宝同。",
    "paragraphs": "珉玉玢豳，褭蹄精良。既刻厥文，亦铸之章。象德维何，至静而方。辅我光尧，万寿无疆。",
    "author": "郊庙朝会歌辞"
  },
  {
    "id": "bb4b6653-45fd-4d0b-bfa5-0cfbada76ea1",
    "title": "淳熙十二年加上太上皇帝太上皇后尊号十一首 大庆殿发册宝降殿用。",
    "paragraphs": "维天盖高，维地克承。父尊母亲，天地难名。疆名广大，建号安荣。衍登寿嘏，阐绎皇明。",
    "author": "郊庙朝会歌辞"
  },
  {
    "id": "df56163f-ff84-4dd9-8727-edd73415e307",
    "title": "淳熙十二年加上太上皇帝太上皇后尊号十一首 中书令、侍中奉太上皇帝、太上皇后册宝诣殿下用。",
    "paragraphs": "二仪同尊，两耀齐光。巍巍煌煌，不显亦彰。实茂号荣，玉振金相。于万斯年，既寿且昌。",
    "author": "郊庙朝会歌辞"
  },
  {
    "id": "bb0836e5-2f2c-4a35-827a-97c28878199d",
    "title": "淳熙十二年加上太上皇帝太上皇后尊号十一首 皇帝奉太上皇帝册宝授太傅。太上皇后册宝同。",
    "paragraphs": "我尊我亲，承天之祉。寿名兼美，家国咸喜。公傅秉礼，宝册有炜。惟千万祀，令闻不已。",
    "author": "郊庙朝会歌辞"
  },
  {
    "id": "08875e3a-ebe3-4eb2-a993-cb8c31436f8c",
    "title": "淳熙十二年加上太上皇帝太上皇后尊号十一首 册宝出门用。",
    "paragraphs": "羽卫有严，宝书有辉。昭衍尊名，铺张上仪。出其端闱，由于康逵。比屋延瞻，歌之舞之。",
    "author": "郊庙朝会歌辞"
  },
  {
    "id": "bdf86f0b-5d5d-408c-8c67-36af5d05a58b",
    "title": "淳熙十二年加上太上皇帝太上皇后尊号十一首 德寿宫册宝入殿门用。",
    "paragraphs": "南山之巩，皇寿无穷。太极之尊，皇名是崇。奉兹宝册，于皇之宫。皇则受之，于昭盛容。",
    "author": "郊庙朝会歌辞"
  },
  {
    "id": "b36a3e19-32ca-4de4-9048-f7e486e070c1",
    "title": "淳熙十二年加上太上皇帝太上皇后尊号十一首 太上皇帝出宫升御坐用。降坐同。",
    "paragraphs": "圣明太上，天子有尊。玉坐高拱，慈颜睟温。震禁嘉承，朝弁昈分。盛礼缛典，邃古未闻。",
    "author": "郊庙朝会歌辞"
  },
  {
    "id": "8460d1ef-2272-489f-8f55-dbcd284c7730",
    "title": "淳熙十二年加上太上皇帝太上皇后尊号十一首 太傅、中书令、侍中奉太上皇帝册宝升殿用。",
    "paragraphs": "天锡伊嘏，地效其珍。诞作宝典，奉于尊亲。尔公尔相，尔恭尔寅。协举令仪，遹臻厥成。",
    "author": "郊庙朝会歌辞"
  },
  {
    "id": "3cdea1b7-5bf3-4a46-9c9a-f2232bda067a",
    "title": "淳熙十二年加上太上皇帝太上皇后尊号十一首 太傅、中书令、侍中奉太上皇后册宝升殿用。",
    "paragraphs": "坤载有元，干行是顺。施生万汇，厥德弥盛。翼翼母道，赞我皇训。相维羣公，奉典斯敬。",
    "author": "郊庙朝会歌辞"
  },
  {
    "id": "fb33e291-c416-466e-862b-8cb7c5a08dc6",
    "title": "淳熙十二年加上太上皇帝太上皇后尊号十一首 皇帝从太上皇后册宝诣宫中用。",
    "paragraphs": "大矣母慈，德备且纯。思古齐敬，佐我皇文。明章茂典，金玉其音。帝亲奉之，以翼以钦。",
    "author": "郊庙朝会歌辞"
  },
  {
    "id": "f7c546c9-a127-4dc6-a344-7dcd052a7ed8",
    "title": "淳熙十二年加上太上皇帝太上皇后尊号十一首 太上皇后出合升御坐用。降坐同。",
    "paragraphs": "天相慈皇，庆臻壶闱。徽柔内修，寿与天齐。既承皇欢，载觌母仪。懿典鸿名，永绥多祺。",
    "author": "郊庙朝会歌辞"
  },
  {
    "id": "ac46b7e8-e685-4dc8-8fb6-b126201e31f0",
    "title": "淳熙十二年加上太上皇帝太上皇后尊号十一首 内侍举太上皇后册宝诣读册宝位用。",
    "paragraphs": "有美英瑶，于昭祥金。为策为章，并著徽音。德圣而尊，备举弥文。亿载万年，永辅尧勋。",
    "author": "郊庙朝会歌辞"
  },
  {
    "id": "ee86c726-5d37-4c5d-a683-fd672da487ea",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其一",
    "paragraphs": "帝受内禅，纪元绍熙。钦崇慈亲，孝心肃祗。迺建显号，迺蒇丕仪。发册广庭，声歌侑之。",
    "author": "郊庙朝会歌辞"
  },
  {
    "id": "ac665a15-9ffc-451c-9bc5-4e5e206525a5",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其二",
    "paragraphs": "钟鼓交作，文物咸备。彤庭玉阶，天子是莅。咨尔辅臣，展采错事。辅臣稽首，敢不率礼。",
    "author": "郊庙朝会歌辞"
  },
  {
    "id": "d832717f-ba2f-4abf-82bf-8314f7aa6e6a",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其三",
    "paragraphs": "巍巍天宫，洞开阊阖。旗常葳蕤，剑佩杂沓。宝册启行，法驾继发。铄哉盛典，快臯胥悦。",
    "author": "郊庙朝会歌辞"
  },
  {
    "id": "d01e162c-9577-4d8c-8684-6462d0f6aadf",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其四",
    "paragraphs": "仰止皇居，九门载闢。丽日重光，非烟五色。雷动万乘，云从百辟。咫尺重霄，鞠躬屏息。",
    "author": "郊庙朝会歌辞"
  },
  {
    "id": "1e745ce8-6c58-49df-94e1-cea89babf0cb",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其五",
    "paragraphs": "玉玺瑶编，礼容毕具。穆穆至尊，华殿是御。德配有虞，绍唐授禹。于万斯年，受天之祜。",
    "author": "郊庙朝会歌辞"
  },
  {
    "id": "bc493bfe-e58f-4743-a595-8e5023e395d1",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其六",
    "paragraphs": "慈皇天临，睟表怡怡。钦哉圣子，亲奉玉巵。鼇抃嵩呼，欢浃华夷。迩臣捧册，是恪是祗。",
    "author": "郊庙朝会歌辞"
  },
  {
    "id": "67675064-46ec-435e-a147-b0b479951357",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其七",
    "paragraphs": "瑟彼华玉，篆鱼钮龙。与册并登，咨尔上公。咏以歌诗，协之鼓钟。是陟是降，靡有弗恭。",
    "author": "郊庙朝会歌辞"
  },
  {
    "id": "5b4b2a59-e09d-41c5-8c24-05d4fded0860",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其八",
    "paragraphs": "天祐皇家，庆集重闱。宝兮扬名，册兮流徽。金支秀华，盛容祲威。诏我近弼，相礼不违。",
    "author": "郊庙朝会歌辞"
  },
  {
    "id": "8157fcca-e454-4922-89cf-2e20a719e2e3",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其九",
    "paragraphs": "大哉干元，既极形容。坤元德至，实与比隆。宝册并登，勒崇垂鸿。相我缛仪，肃肃雍雍。",
    "author": "郊庙朝会歌辞"
  },
  {
    "id": "dd27a5d8-5176-4930-8e34-48a2e81d8b54",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其一○",
    "paragraphs": "涓辰协吉，时维春元。上册三殿，旷古无前。思齐重闱，积庆有源。是尊是崇，帝心载虔。",
    "author": "郊庙朝会歌辞"
  },
  {
    "id": "5552d522-d222-4110-87a7-01e59b2c40d0",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其一一",
    "paragraphs": "丕赫有宋，三圣授受。谁其助之，繄我太母。东朝受册，饮此春酒。圣子神孙，密侍左右。",
    "author": "郊庙朝会歌辞"
  },
  {
    "id": "1b0a5488-2f2f-443e-a1ab-83dfcacdb899",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其一二",
    "paragraphs": "坤德益崇，天寿平格。庆流万世，子孙千亿。刻玉范金，铺张赫奕。惟昔姜任，则莫我匹。",
    "author": "郊庙朝会歌辞"
  },
  {
    "id": "92456c6b-ee21-46ec-8c91-b94a468a2d61",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其一三",
    "paragraphs": "鞠育保护，母道备矣。密赞亲传，德其至矣。䌽服来朝，慈容有喜。既受鸿名，又多受祉。",
    "author": "郊庙朝会歌辞"
  },
  {
    "id": "cd5ade53-3f4a-40f4-a94a-4df4f72fce1c",
    "title": "绍熙元年恭上寿圣皇太后至尊寿皇圣帝寿成皇后尊号册宝十四首  其一四",
    "paragraphs": "仰瞻慈闱，登进宝册。惟时𣊓御，祗率厥职。曰寿曰名，母兮兼得。俪我尊父，亿载无极。",
    "author": "郊庙朝会歌辞"
  },
  {
    "id": "7dc37adc-4c6d-4080-9118-838ae3287f05",
    "title": "绍熙四年加上寿圣皇太后尊号八首  其一",
    "paragraphs": "德厚重闱，冲澹粹穆。何以名之，惟慈惟福。宝镂精镠，册镌华玉。物盛礼崇，丕昭群目。",
    "author": "郊庙朝会歌辞"
  },
  {
    "id": "20c0e7e2-7a9e-4835-87e8-dd711803b0c3",
    "title": "绍熙四年加上寿圣皇太后尊号八首  其二",
    "paragraphs": "于皇帝室，休运贻孙。重熙叠庆，祗进号荣。爰授兹册，必躬必亲。天子圣孝，万邦仪刑。",
    "author": "郊庙朝会歌辞"
  },
  {
    "id": "e0a7fbe8-42a8-4001-8790-6f38ec1ba4ad",
    "title": "绍熙四年加上寿圣皇太后尊号八首  其三",
    "paragraphs": "煌煌册宝，天子受之。言徐其行，肃展迺仪。其仪维何，剑佩黄麾。鸾驾清跸，耸瞻九逵。",
    "author": "郊庙朝会歌辞"
  },
  {
    "id": "c7fc9ead-248d-4491-a085-0b94c566cfac",
    "title": "绍熙四年加上寿圣皇太后尊号八首  其四",
    "paragraphs": "熙辰礼备，济济雍雍。言奉斯册，重亲之宫。宫帷既敞，协气感通。皇仪亲展，寿祉无穷。",
    "author": "郊庙朝会歌辞"
  },
  {
    "id": "49e918fe-72f2-474a-8274-0e926c0b8e7a",
    "title": "绍熙四年加上寿圣皇太后尊号八首  其五",
    "paragraphs": "既肃琨庭，载升金戺。迺导迺陪，威仪济济。天步继临，孝诚备矣。声容孔昭，中外悦喜。",
    "author": "郊庙朝会歌辞"
  },
  {
    "id": "081750e3-1beb-4435-92b1-1d7cc0d88b73",
    "title": "绍熙四年加上寿圣皇太后尊号八首  其六",
    "paragraphs": "琱舆彩仗，祗诣慈宫。宝册前奉，龙挟云从。言备兹礼，于宫之中。惟天子孝，于昭祲容。",
    "author": "郊庙朝会歌辞"
  },
  {
    "id": "18121af0-3262-4eca-a140-4080e08511cb",
    "title": "绍熙四年加上寿圣皇太后尊号八首  其七",
    "paragraphs": "懿典大册，陈仪邃深。怡怡愉愉，宝坐是临。重䌽俨侍，罙展肃心。三宫协庆，永播徽音。",
    "author": "郊庙朝会歌辞"
  },
  {
    "id": "127214fe-1ca3-4e92-8b6f-fb3fe21d09d7",
    "title": "绍熙四年加上寿圣皇太后尊号八首  其八",
    "paragraphs": "宝册既奉，祗诵迺言。仁深庆衍，益显益尊。和声协气，充溢干坤。并受伊嘏，圣子神孙。",
    "author": "郊庙朝会歌辞"
  },
  {
    "id": "79ff69a9-03f2-4f89-b341-977a4bb32701",
    "title": "庆元二年恭上太皇太后皇太后太上皇帝太上皇后尊号二十四首  其一",
    "paragraphs": "天拥帝家，泽流子孙。三宫燕胥，四海崇尊。声谐韶濩，辉烛瑶琨。维皇缉熙，耀德干坤。",
    "author": "郊庙朝会歌辞"
  },
  {
    "id": "5a15993d-e04c-4c57-9198-f423c4ece40b",
    "title": "庆元二年恭上太皇太后皇太后太上皇帝太上皇后尊号二十四首  其二",
    "paragraphs": "祖后重寿，亲闱并崇。骈庆联休，申景铺鸿。叠璧交辉，多仪焕丛。亿万斯年，福禄攸同。",
    "author": "郊庙朝会歌辞"
  },
  {
    "id": "320d59f0-ba2c-4212-a5fa-f20bd4956f62",
    "title": "庆元二年恭上太皇太后皇太后太上皇帝太上皇后尊号二十四首  其三",
    "paragraphs": "太任媚姜，涂山翼禹。慈祥曼衍，鸿仪迭举。宝章奕奕，祲宫俣俣。帝用将之，于彼宫所。",
    "author": "郊庙朝会歌辞"
  },
  {
    "id": "4349a9a5-4676-4695-abe3-16644369acb5",
    "title": "庆元二年恭上太皇太后皇太后太上皇帝太上皇后尊号二十四首  其四",
    "paragraphs": "东朝层邃，端闱靖深。列仗节銮，镂玉绳金。来奉来崇，载祗载钦。曾孙之庆，世世徽音。",
    "author": "郊庙朝会歌辞"
  },
  {
    "id": "5ee9e376-ee1a-4a29-9019-cc190d62dad5",
    "title": "庆元二年恭上太皇太后皇太后太上皇帝太上皇后尊号二十四首  其五",
    "paragraphs": "纯佑我宋，母仪四朝。拥翼孙谋，如虞承尧。仁覃函夏，喜浮庆霄。福禄万年，金玉孔昭。",
    "author": "郊庙朝会歌辞"
  },
  {
    "id": "08251ab9-6192-4f12-a2eb-84d636a8641a",
    "title": "庆元二年恭上太皇太后皇太后太上皇帝太上皇后尊号二十四首  其六",
    "paragraphs": "神人和怿，天日淑清。王母来燕，必寿而名。琨庭璈音，五云佩声。勉勉我皇，遹昭厥成。",
    "author": "郊庙朝会歌辞"
  },
  {
    "id": "53a92546-9735-403b-8b36-dbfef4f53bbb",
    "title": "庆元二年恭上太皇太后皇太后太上皇帝太上皇后尊号二十四首  其七",
    "paragraphs": "曾孙致养，五福骈臻。太极所运，两仪三辰。辉光日新，启佑后人。永翼瑶图，亿万尧春。",
    "author": "郊庙朝会歌辞"
  },
  {
    "id": "7825174e-e2c0-4d74-a2a9-c3b855bffca7",
    "title": "庆元二年恭上太皇太后皇太后太上皇帝太上皇后尊号二十四首  其八",
    "paragraphs": "徽光宣华，仁声流文。旷仪合沓，泰和絪緼。慈颜有喜，祚我圣君。珠宫含饴，坐阅来云。",
    "author": "郊庙朝会歌辞"
  },
  {
    "id": "27673351-ba6c-49ba-9139-f1f473d6d999",
    "title": "庆元二年恭上太皇太后皇太后太上皇帝太上皇后尊号二十四首  其九",
    "paragraphs": "缛仪既登，宝册既膺。喜洽祥流，云烝川增。天子万年，鸣玉慈庭。惠我无疆，诜诜绳绳。",
    "author": "郊庙朝会歌辞"
  },
  {
    "id": "a2ad87a2-1d26-40f6-bd8a-cad20d40a3a1",
    "title": "庆元二年恭上太皇太后皇太后太上皇帝太上皇后尊号二十四首  其一○",
    "paragraphs": "新庭靖安，祖后燕怡。有开圣谋，累崇天基。典章文明，声容葳蕤。御于邦家，曰寿曰慈。",
    "author": "郊庙朝会歌辞"
  },
  {
    "id": "6abc78f8-26c6-4533-8fdf-ce1f238b7081",
    "title": "庆元二年恭上太皇太后皇太后太上皇帝太上皇后尊号二十四首  其一一",
    "paragraphs": "三礼崇容，八銮警卫。有来辰仪，阐徽妫汭。璇宫肃雍，藻景澄霁。文子文孙，本支百世。",
    "author": "郊庙朝会歌辞"
  },
  {
    "id": "d81ad001-b0a3-44c3-9f80-dc5e98f7bf03",
    "title": "庆元二年恭上太皇太后皇太后太上皇帝太上皇后尊号二十四首  其一二",
    "paragraphs": "尧门叠瑞，姒幄齐辉。重坤靖夷，丽册华徽。天子仁圣，礼文弗违。福寿康宁，同燕层闱。",
    "author": "郊庙朝会歌辞"
  },
  {
    "id": "f1de8fb2-0f9a-4866-a663-2ef9031dd12e",
    "title": "庆元二年恭上太皇太后皇太后太上皇帝太上皇后尊号二十四首  其一三",
    "paragraphs": "文母曼寿，载锡之光。总集瑞命，宜君宜王。惠以仁显，慈以德彰。保佑子孙，受福无疆。",
    "author": "郊庙朝会歌辞"
  },
  {
    "id": "f872226d-2be9-4eba-a594-a2337f589f88",
    "title": "庆元二年恭上太皇太后皇太后太上皇帝太上皇后尊号二十四首  其一四",
    "paragraphs": "华鸾编玉，文螭液金。颂德摛英，扬徽嗣音。紫幄天开，翠华日临。岁岁年年，如周太任。",
    "author": "郊庙朝会歌辞"
  },
  {
    "id": "7d32790b-69c3-46cc-a788-51fe3ee3b3be",
    "title": "庆元二年恭上太皇太后皇太后太上皇帝太上皇后尊号二十四首  其一五",
    "paragraphs": "宋有明德，天保佑之。以寿继寿，以慈广慈。声文宣昭，福祉茂绥。神孙之休，燕及华夷。",
    "author": "郊庙朝会歌辞"
  },
  {
    "id": "d02bfe8d-fcb0-44d7-a1b6-75282f113d51",
    "title": "庆元二年恭上太皇太后皇太后太上皇帝太上皇后尊号二十四首  其一六",
    "paragraphs": "大安耽耽，兴庆崇崇。维皇之尊，与天比隆。非心閒燕，文命延鸿。欲报之恩，礼缛仪丰。",
    "author": "郊庙朝会歌辞"
  },
  {
    "id": "db7fe36c-9328-4bdd-aab4-fae0a0a19e35",
    "title": "庆元二年恭上太皇太后皇太后太上皇帝太上皇后尊号二十四首  其一七",
    "paragraphs": "上帝有赫，百灵效祥。储祉垂恩，锡年降康。皇仪睟温，帝躬肃庄。三宫齐懽，地久天长。",
    "author": "郊庙朝会歌辞"
  },
  {
    "id": "fc279407-166e-455a-a986-c46e55d49c77",
    "title": "庆元二年恭上太皇太后皇太后太上皇帝太上皇后尊号二十四首  其一八",
    "paragraphs": "夏典稽瑞，禹玉含淳。追琢有章，温润孔纯。圣底于安，寿绵于仁。太上立德，自天其申。",
    "author": "郊庙朝会歌辞"
  },
  {
    "id": "9629c582-5829-40bc-863e-9b139c53ca88",
    "title": "庆元二年恭上太皇太后皇太后太上皇帝太上皇后尊号二十四首  其一九",
    "paragraphs": "父尊母亲，天涵地育。燕我翼子，景命有仆。得名得寿，如金如玉。子孙千亿，成其厚福。",
    "author": "郊庙朝会歌辞"
  },
  {
    "id": "ab01b47f-d58c-43b4-9e02-9bf6319e9b18",
    "title": "庆元二年恭上太皇太后皇太后太上皇帝太上皇后尊号二十四首  其二○",
    "paragraphs": "天地清宁，日月华光。归尊慈极，嵩呼未央。庆函百嘉，寿跻八荒。上皇万岁，俾炽俾昌。",
    "author": "郊庙朝会歌辞"
  },
  {
    "id": "d399a50f-e59b-4227-a5a1-e0b54e929eae",
    "title": "庆元二年恭上太皇太后皇太后太上皇帝太上皇后尊号二十四首  其二一",
    "paragraphs": "晨趋慈幄，佳气鬰葱。受帝之祉，配天其崇。璧华金精，礼敷乐充。天子是若，懽声融融。",
    "author": "郊庙朝会歌辞"
  },
  {
    "id": "43338e6f-9db3-4e4a-ba87-1e0553e3cf93",
    "title": "庆元二年恭上太皇太后皇太后太上皇帝太上皇后尊号二十四首  其二二",
    "paragraphs": "文物流彩，銮辂靖陈。龟瑞荐祉，坤仪效珍。比皇之寿，翼帝以仁。和气致祥，与物为春。",
    "author": "郊庙朝会歌辞"
  },
  {
    "id": "ae5665e2-3f08-444a-8e7f-dbff2ba5991e",
    "title": "庆元二年恭上太皇太后皇太后太上皇帝太上皇后尊号二十四首  其二三",
    "paragraphs": "黼黻其文，金玉其相。永寿于万，合德无疆。福绪祥源，厥后克昌。天维格斯，祚我圣皇。",
    "author": "郊庙朝会歌辞"
  },
  {
    "id": "99fa5fbc-fa8a-428f-9ee6-c0d56a25ebe4",
    "title": "庆元二年恭上太皇太后皇太后太上皇帝太上皇后尊号二十四首  其二四",
    "paragraphs": "荣怀之庆，莫盛于斯。三宫四册，五叶一时。德阜而丰，福大而滋。子子孙孙，于时保之。",
    "author": "郊庙朝会歌辞"
  },
  {
    "id": "e92f3c20-e35a-44a9-8e35-b390c1fb72c8",
    "title": "嘉泰二年恭上太皇太后尊号八首  其一",
    "paragraphs": "思齐太任，嫔于周京。至哉坤元，万物资生。不可仪测，矧可强名。镂玉绳金，昭哉号荣。",
    "author": "郊庙朝会歌辞"
  },
  {
    "id": "0e5ec799-3650-4756-af73-42ea0de011e8",
    "title": "嘉泰二年恭上太皇太后尊号八首  其二",
    "paragraphs": "鼓钟喤喤，仪物载陈。仪物陈矣，烂其瑶琨。咨尔上公，相予文孙。勿亟勿徐，奉我重亲。",
    "author": "郊庙朝会歌辞"
  },
  {
    "id": "a5e9e98e-e3e7-477a-95da-3a97966fa2f6",
    "title": "嘉泰二年恭上太皇太后尊号八首  其三",
    "paragraphs": "荡荡天门，金铺玉户。采旄翠旌，流苏葆羽。千官影从，迺导迺辅。都人纵观，填道呼舞。",
    "author": "郊庙朝会歌辞"
  },
  {
    "id": "392162bf-3004-4777-b96c-9520793125de",
    "title": "嘉泰二年恭上太皇太后尊号八首  其四",
    "paragraphs": "煌煌宝书，玉篆金缕。曷为来哉，自天子所。自天子所，以燕文母。婉嬗祥云，日正当午。",
    "author": "郊庙朝会歌辞"
  },
  {
    "id": "5f8cf94f-7c4d-4419-bfe9-e74683ec5156",
    "title": "嘉泰二年恭上太皇太后尊号八首  其五",
    "paragraphs": "文物备矣，三事其承。崇牙高张，乐充宫庭。耽耽广殿，左墄右平。敬尔威仪，摄齐以登。",
    "author": "郊庙朝会歌辞"
  },
  {
    "id": "313e03da-2b75-4a9d-8549-f8d3ff9a3d7c",
    "title": "嘉泰二年恭上太皇太后尊号八首  其六",
    "paragraphs": "维寿伊何，圣德日新。维慈伊何，祐于后人。迺范斯金，迺镂斯珉。皇举玉趾，从于尧门。",
    "author": "郊庙朝会歌辞"
  },
  {
    "id": "af8445ec-b02b-4119-8452-4baa16ff6086",
    "title": "嘉泰二年恭上太皇太后尊号八首  其七",
    "paragraphs": "侍中版奏，办外严中。出自玉房，袆褕被躬。我龙受之，祲威盛容。皇帝圣孝，其乐融融。",
    "author": "郊庙朝会歌辞"
  },
  {
    "id": "ac292bec-ad7b-4200-b322-48345151b69c",
    "title": "嘉泰二年恭上太皇太后尊号八首  其八",
    "paragraphs": "麟趾褭蹄，我宝斯刻。碝磩采致，载备斯册。眉寿万年，诒谋燕翼。于赫汤孙，克绵永福。",
    "author": "郊庙朝会歌辞"
  },
  {
    "id": "3436c9db-7c34-4197-b45e-5187ba186839",
    "title": "绍定三年寿明仁福慈睿皇太后册宝九首  其一",
    "paragraphs": "思齐圣母，媲于周任。体干履坤，博厚洪深。七袠既启，万寿自今。昕庭发号，式昭德音。",
    "author": "郊庙朝会歌辞"
  },
  {
    "id": "12a94af8-d00a-417a-a178-aa83e82f9f4f",
    "title": "绍定三年寿明仁福慈睿皇太后册宝九首  其二",
    "paragraphs": "煌煌仪物，绎绎鼓钟。奉兹宝册，至于阶东。上公相仪，列辟尽恭。拜手慈宸，福如华嵩。",
    "author": "郊庙朝会歌辞"
  },
  {
    "id": "a02e8fc4-f205-4cbe-9744-cbf54450941b",
    "title": "绍定三年寿明仁福慈睿皇太后册宝九首  其三",
    "paragraphs": "帝阙肃开，天阶坦履。霓旌羽盖，导仪护卫。匪夸雕瑑，匪矜繁丽。兹谓盛仪，亿载千岁。",
    "author": "郊庙朝会歌辞"
  },
  {
    "id": "9573e336-8981-4a7f-8e29-cf31003bd7f4",
    "title": "绍定三年寿明仁福慈睿皇太后册宝九首  其四",
    "paragraphs": "金坚玉纯，文郁礼缛。来从帝所，作瑞王国。天开地闢，日熙春燠。兹谓盛事，永燕茀禄。",
    "author": "郊庙朝会歌辞"
  },
  {
    "id": "88d63a43-abc8-4544-a100-a41fa1cfefd1",
    "title": "绍定三年寿明仁福慈睿皇太后册宝九首  其五",
    "paragraphs": "皇仪有炜，䌽舁次升。沈沈邃殿，穆穆天廷。坤德罙隆，皇图永宁。咨尔廷臣，摄齐以登。",
    "author": "郊庙朝会歌辞"
  },
  {
    "id": "24bf4f4b-94ce-4d1f-b24f-b38c08203938",
    "title": "绍定三年寿明仁福慈睿皇太后册宝九首  其六",
    "paragraphs": "寿为福先，明烛物表。仁沾动植，福齐穹昊。曰慈与睿，并崇丕号。演而申之，万世永保。",
    "author": "郊庙朝会歌辞"
  },
  {
    "id": "3a224878-dcd9-4fe2-a1ea-8d35997da89e",
    "title": "绍定三年寿明仁福慈睿皇太后册宝九首  其七",
    "paragraphs": "迩臣跪奏，严办必恭。乃御袆褕，升于殿中。慈颜雍穆，和气冲融。芳流清史，传之无穷。",
    "author": "郊庙朝会歌辞"
  },
  {
    "id": "20e3ea72-1b7b-4dc8-8d84-7fae587bff05",
    "title": "绍定三年寿明仁福慈睿皇太后册宝九首  其八",
    "paragraphs": "徽音孔昭，宝传斯刻。金昭玉粹，有烨斯册。载祈载祝，以燕以翼。宝之万年，与宋无极。",
    "author": "郊庙朝会歌辞"
  },
  {
    "id": "dd5768b5-e55a-4e7d-9d02-0801166dd6a0",
    "title": "绍定三年寿明仁福慈睿皇太后册宝九首  其九",
    "paragraphs": "皇文既举，庆礼告虔。肇自宫闱，格于幅员。子称母寿，母谓子贤。陟降在兹，隆名际天。",
    "author": "郊庙朝会歌辞"
  },
  {
    "id": "1ed0f7af-2856-4c32-94ce-7f44ed965c2b",
    "title": "哲宗发皇后册宝三首  其一",
    "paragraphs": "既登乃依，如日之升。有严有翼，丕显丕承。天作之合，家邦其兴。朱芾斯皇，子孙绳绳。",
    "author": "郊庙朝会歌辞"
  },
  {
    "id": "455b982b-0bad-4a7c-ad3f-9e3ec5b5f367",
    "title": "哲宗发皇后册宝三首  其二",
    "paragraphs": "我礼嘉成，我驾言旋。降坐而跸，奏鼓渊渊。景命有仆，保佑自天。永锡祚嗣，何千万年。",
    "author": "郊庙朝会歌辞"
  },
  {
    "id": "d2487063-a5eb-4503-911b-449789630b42",
    "title": "哲宗发皇后册宝三首  其三",
    "paragraphs": "宣哲维公，就位肃庄。册宝具举，丕显其光。出于宸闱，鼓钟喤喤。母仪天下，万寿无疆。",
    "author": "郊庙朝会歌辞"
  },
  {
    "id": "444ec2d1-5133-443e-b0d9-14bc4c24c6a0",
    "title": "绍兴十三年发皇后册宝十三首  其一",
    "paragraphs": "天地奠位，干坤以分。夫妇有别，父子相亲。圣王之治，礼重婚姻。端冕从事，是正大伦。",
    "author": "郊庙朝会歌辞"
  },
  {
    "id": "5fff17b0-e0a9-484c-8d62-486ca0092bcc",
    "title": "绍兴十三年发皇后册宝十三首  其二",
    "paragraphs": "天子当阳，群工就列。册宝既陈，钟鼓备设。上公奉事，容庄心协。克相盛礼，光昭玉牒。",
    "author": "郊庙朝会歌辞"
  },
  {
    "id": "c4e03613-0056-4b94-b29f-20990f099a3d",
    "title": "绍兴十三年发皇后册宝十三首  其三",
    "paragraphs": "穆穆睟容，如天之临。赫赫明命，如玉之音。虔恭出门，礼容兢兢。涂山生启，夏道以兴。",
    "author": "郊庙朝会歌辞"
  },
  {
    "id": "7cfccf57-57fc-44c6-bab2-70e3b3b5a05e",
    "title": "绍兴十三年发皇后册宝十三首  其四",
    "paragraphs": "朝阳已升，薰风习至。乐奏既成，礼容亦备。玉佩锵鸣，帝徐举趾。壶政穆宣，以听内治。",
    "author": "郊庙朝会歌辞"
  },
  {
    "id": "c41c4aab-6a54-48f1-bfb5-d279cd46c694",
    "title": "绍兴十三年发皇后册宝十三首  其五",
    "paragraphs": "猗欤贤后，德本性成。承天致顺，遡日为明。作配俪极，王化以行。万有千岁，奉祀宗祊。",
    "author": "郊庙朝会歌辞"
  },
  {
    "id": "657e97d8-f1f7-4010-bd28-8198296a253e",
    "title": "绍兴十三年发皇后册宝十三首  其六",
    "paragraphs": "款承祗事，时惟肃雍。跪奉册宝，陈于法宫。以俯以仰，有仪有容。明神介之，福禄来崇。",
    "author": "郊庙朝会歌辞"
  },
  {
    "id": "fc818cfd-8ca3-4495-b72f-8074ac439ebc",
    "title": "绍兴十三年发皇后册宝十三首  其七",
    "paragraphs": "温惠之德，袆翟之衣。行中采荠，礼无或违。降于丹陛，有容有仪。委委蛇蛇，谁其似之。",
    "author": "郊庙朝会歌辞"
  },
  {
    "id": "f8a608d2-81b6-42e3-bbe6-3ea22db9de0a",
    "title": "绍兴十三年发皇后册宝十三首  其八",
    "paragraphs": "镂苍玉兮，盛德载扬。铸南金兮，作镇椒房。虔受赐兮，有烨有光。宜室家兮，朱芾斯皇。",
    "author": "郊庙朝会歌辞"
  },
  {
    "id": "ea5c565e-cc39-4b7e-a4e9-d220c62b9a04",
    "title": "绍兴十三年发皇后册宝十三首  其九",
    "paragraphs": "礼既行兮，厥位孔安。母仪正兮，容止可观。奉东朝兮，常得其欢。求淑女兮，岂乐多般。",
    "author": "郊庙朝会歌辞"
  },
  {
    "id": "8f59d7fe-d127-4135-b1b2-39315c15808b",
    "title": "绍兴十三年发皇后册宝十三首  其一○",
    "paragraphs": "素月澄辉，众星显列。炳为天文，各有攸别。椒房既正，阴教斯设。关雎麟趾，应如响捷。",
    "author": "郊庙朝会歌辞"
  },
  {
    "id": "21fc3df1-848d-49d4-b5f2-4cfeb8efe8b8",
    "title": "绍兴十三年发皇后册宝十三首  其一一",
    "paragraphs": "窈窕其容，淑嫕其姿。烂其如云，瞻我母仪。曰天之妹，作合惟宜。粲然舞抃，畴不肃祗。",
    "author": "郊庙朝会歌辞"
  },
  {
    "id": "6f14ab37-4623-47e2-a708-5a34d3f31554",
    "title": "绍兴十三年发皇后册宝十三首  其一二",
    "paragraphs": "宝字煌煌，册书粲粲。副笄加饰，袆褕有烂。祗若帝休，委蛇乐衎。亿万斯年，永膺宸翰。",
    "author": "郊庙朝会歌辞"
  },
  {
    "id": "e6f13129-27fb-4205-abee-c6b24ea6e851",
    "title": "绍兴十三年发皇后册宝十三首  其一三",
    "paragraphs": "太任徽音，太姒是嗣。则百斯男，周室以炽。天子万年，受兹女士。如姒事任，从以孙子。",
    "author": "郊庙朝会歌辞"
  },
  {
    "id": "4f1dfe21-9c2f-49d1-a5ab-3f85a71e3125",
    "title": "淳熙三年发皇后册宝十三首  其一",
    "paragraphs": "赫赫惟皇，如日之光。肃肃惟后，如月之常。礼行一时，明照无疆。天子莅止，畴敢不庄。",
    "author": "郊庙朝会歌辞"
  },
  {
    "id": "b841ef95-ec9a-4d1d-8771-aa4ed1887b1f",
    "title": "淳熙三年发皇后册宝十三首  其二",
    "paragraphs": "卜月惟良，练辰斯臧。臣工在庭，剑佩玱玱。来汝疑丞，明命是将。有淑其仪，无或怠遑。",
    "author": "郊庙朝会歌辞"
  },
  {
    "id": "c2aeca59-a41a-45b4-b2e0-235289aba5e2",
    "title": "淳熙三年发皇后册宝十三首  其三",
    "paragraphs": "刻简以珉，铸宝以金。持节伊谁，时惟四邻。自我文德，达之穆清。委蛇委蛇，往迄于成。",
    "author": "郊庙朝会歌辞"
  },
  {
    "id": "6d0f420c-da0b-44f1-9658-35b4ca1b128d",
    "title": "淳熙三年发皇后册宝十三首  其四",
    "paragraphs": "册行何向，于门东偏。礼备乐成，合扇鸣鞭。皇举玉趾，如天之旋。燕及家邦，亿万斯年。",
    "author": "郊庙朝会歌辞"
  },
  {
    "id": "3592caa6-6dec-4c9c-bd2e-e20d16253888",
    "title": "淳熙三年发皇后册宝十三首  其五",
    "paragraphs": "椒涂兰驭，河润山容。副笄在首，袆衣被躬。静女其姝，实翼实从。自彼西合，聿来殿中。",
    "author": "郊庙朝会歌辞"
  },
  {
    "id": "477a2efa-daa2-4bd1-95f3-96bc2ae7ec90",
    "title": "淳熙三年发皇后册宝十三首  其六",
    "paragraphs": "德隆位尊，礼厚文缛。乃篆斯金，乃镂斯玉。群公盈门，执事有肃。愿言保之，永镇坤轴。",
    "author": "郊庙朝会歌辞"
  },
  {
    "id": "d07093ef-45e8-469e-8198-c90debce92f0",
    "title": "淳熙三年发皇后册宝十三首  其七",
    "paragraphs": "规殿沉沉，叶气旼旼。明章妇顺，表正人伦。蹑是左墄，暨于中庭。尚宫显相，罔有弗钦。",
    "author": "郊庙朝会歌辞"
  },
  {
    "id": "082bc221-b67f-4fa9-97e6-5c537600e611",
    "title": "淳熙三年发皇后册宝十三首  其八",
    "paragraphs": "备物典册，乐之鼓钟。拜而受之，极其肃雍。司言司宝，各以职从。行地有庆，与天无穷。",
    "author": "郊庙朝会歌辞"
  },
  {
    "id": "9bdd1e8a-52f7-4990-9a8b-0439dd065c4a",
    "title": "淳熙三年发皇后册宝十三首  其九",
    "paragraphs": "容典既膺，壶仪既正。羽卫外列，扬颜中映。如帝如天，以庄以靓。六宫承式，二南流咏。",
    "author": "郊庙朝会歌辞"
  },
  {
    "id": "63b00f44-cc59-4b10-a5ee-5fde0cb9559b",
    "title": "淳熙三年发皇后册宝十三首  其一○",
    "paragraphs": "葛覃节用，樛木逮下。形为嫔则，夙已心化。兹临长秋，遂正诸夏。以庆以祈，百祥来迓。",
    "author": "郊庙朝会歌辞"
  },
  {
    "id": "d1057c03-444e-4cef-b10d-3628e24f6024",
    "title": "淳熙三年发皇后册宝十三首  其一一",
    "paragraphs": "硕人其颀，公侯之妻。翟茀以朝，象服是宜。如星之共，遡月之辉。母仪既瞻，群心则夷。",
    "author": "郊庙朝会歌辞"
  },
  {
    "id": "c56e40d9-a300-49f9-a32c-21dff7f6741d",
    "title": "淳熙三年发皇后册宝十三首  其一二",
    "paragraphs": "窈窕淑女，备六服兮。陟降多仪，耸群目兮。内治允备，阴教肃兮。宜君宜王，绥有福兮。",
    "author": "郊庙朝会歌辞"
  },
  {
    "id": "3540039f-cb79-4774-a05b-86e292363901",
    "title": "淳熙三年发皇后册宝十三首  其一三",
    "paragraphs": "天监有周，是生太任。亦有太姒，嗣其徽音。孰如两宫，慈爱相承。思齐之盛，复见于今。",
    "author": "郊庙朝会歌辞"
  },
  {
    "id": "00489df4-e531-48ba-8bfd-882c476ad2ef",
    "title": "淳熙十六年皇后册宝十三首  其一",
    "paragraphs": "干位既正，坤斯顺承。日丽于天，月斯遡明。惟帝受命，惟帝并登。黼扆尊临，典册是行。",
    "author": "郊庙朝会歌辞"
  },
  {
    "id": "cf7e021b-5659-4fec-a6e8-7573613c32b7",
    "title": "淳熙十六年皇后册宝十三首  其二",
    "paragraphs": "迺协良辰，维春之宜。迺诏近弼，来汝相仪。九门洞开，文物华辉。声诗载歌，于以侑之。",
    "author": "郊庙朝会歌辞"
  },
  {
    "id": "83bebb5c-4cb7-4f55-ace1-a513bb752cdf",
    "title": "淳熙十六年皇后册宝十三首  其三",
    "paragraphs": "有玺范金，有册镂琼。汝使汝介，持节以行。礼始文德，达于穆清。是恪是虔，依我和声。",
    "author": "郊庙朝会歌辞"
  },
  {
    "id": "196ba0df-45d0-4211-9cd8-2e6f57f3bc65",
    "title": "淳熙十六年皇后册宝十三首  其四",
    "paragraphs": "鼓钟喤喤，磬筦锵锵。剑佩充庭，济济洋洋。礼典告备，皇心乐康。于万斯年，受福无疆。",
    "author": "郊庙朝会歌辞"
  },
  {
    "id": "84642880-2bf0-485c-9018-8c9dbc551a39",
    "title": "淳熙十六年皇后册宝十三首  其五",
    "paragraphs": "懿范柔容，如月斯辉。驾厥翟辂，被以袆衣。九御从之，如云祁祁。典册是承，心焉肃祗。",
    "author": "郊庙朝会歌辞"
  },
  {
    "id": "199c3be2-16f3-4896-bbdd-f5c703420d00",
    "title": "淳熙十六年皇后册宝十三首  其六",
    "paragraphs": "华榱璧珰，有馨椒殿。备物来陈，多仪式焕。曰册曰宝，是刻是瑑。并举以行，皇矣懿典。",
    "author": "郊庙朝会歌辞"
  },
  {
    "id": "5920204e-4486-40c7-8875-e3cbb15c8ebe",
    "title": "淳熙十六年皇后册宝十三首  其七",
    "paragraphs": "袆褕盛服，有恪其容。是陟是降，相以尚宫。金殿玉阶，聿来于中。展诗应律，载咏肃雍。",
    "author": "郊庙朝会歌辞"
  },
  {
    "id": "c48b3638-9fbb-4b1d-96f6-2c98ffc1946a",
    "title": "淳熙十六年皇后册宝十三首  其八",
    "paragraphs": "帝有显命，禀于亲慈。后德克承，拜而受之。人伦既正，王化是基。亿载万年，永祚坤仪。",
    "author": "郊庙朝会歌辞"
  },
  {
    "id": "d4080921-70ad-4df0-affb-3764c536a336",
    "title": "淳熙十六年皇后册宝十三首  其九",
    "paragraphs": "帝庆三宫，膺受宝册。御于中闱，载欣载惕。迺孚阴教，迺明内则。翼翼鱼贯，罔不承式。",
    "author": "郊庙朝会歌辞"
  },
  {
    "id": "123d4d6a-57cb-4352-8013-e3d3caa69a7c",
    "title": "淳熙十六年皇后册宝十三首  其一○",
    "paragraphs": "掖庭颁官，于位有四。嘒彼小星，抚以德惠。熙焉如春，育焉如地。庆礼聿成，靡弗咸喜。",
    "author": "郊庙朝会歌辞"
  },
  {
    "id": "791bfc87-fdf4-47c9-b96d-7db9c4845e1f",
    "title": "淳熙十六年皇后册宝十三首  其一一",
    "paragraphs": "鱼轩鼎来，象服是宜。班于内庭，率礼惟祗。化以妇道，时惟母仪。是庆是类，于胥乐兮。",
    "author": "郊庙朝会歌辞"
  },
  {
    "id": "f94b6e2a-2229-4453-8b26-5e910808e71c",
    "title": "淳熙十六年皇后册宝十三首  其一二",
    "paragraphs": "正位长秋，容典备矣。王假有家，人伦至矣。俪极伣天，多受祉矣。蛰蛰螽斯，宜孙子矣。",
    "author": "郊庙朝会歌辞"
  },
  {
    "id": "fe01b0c3-3f9b-424b-bf3a-8bd3531f0ffb",
    "title": "淳熙十六年皇后册宝十三首  其一三",
    "paragraphs": "维天佑宋，盛事相仍。崇号三宫，甫兹浃辰。肇正中闱，缛礼载陈。邦家之庆，旷古无伦。",
    "author": "郊庙朝会歌辞"
  },
  {
    "id": "7119abcf-5f46-4083-b846-ace478ed495a",
    "title": "庆元二年皇后册宝十三首  其一",
    "paragraphs": "干健坤顺，群生首资。日常月升，四时叶熙。帝嗣天历，后崇母仪。黼黻承晖，王化是基。",
    "author": "郊庙朝会歌辞"
  },
  {
    "id": "de9db4fe-7651-4ac9-bdae-47e2540d2117",
    "title": "庆元二年皇后册宝十三首  其二",
    "paragraphs": "熛阙蟺蜎，璧门云龙。烈文维辅，翊奉有容。典章煇明，彝度肃雍。蒇时缛仪，登于璿宫。",
    "author": "郊庙朝会歌辞"
  },
  {
    "id": "cd70e35c-52b7-4eb0-9c5b-9b2ec19cc19a",
    "title": "庆元二年皇后册宝十三首  其三",
    "paragraphs": "金晶丽辉，璧叶含春。赞夏之翼，绎虞之嫔。乐序韶亮，礼文藻新。辟公相成，物采彬彬。",
    "author": "郊庙朝会歌辞"
  },
  {
    "id": "508abc41-6173-4bb5-9d0d-cd5eab976e41",
    "title": "庆元二年皇后册宝十三首  其四",
    "paragraphs": "帟旒云舒，金秀充庭。璇卫銮华，蒨佩垂𦀚。皇容熙备，柔仪顺承。三宫齐懽，万福昭膺。",
    "author": "郊庙朝会歌辞"
  },
  {
    "id": "9640f267-4dd6-4f60-88f5-cd095be7949a",
    "title": "庆元二年皇后册宝十三首  其五",
    "paragraphs": "骖翟崇容，袆鞠陈衣。戾止兰殿，夙兴椒闱。淑正宣华，粹明腾煇。钦若有承，嗣音之徽。",
    "author": "郊庙朝会歌辞"
  },
  {
    "id": "fd169c27-937b-472f-ad77-e4da6648b96d",
    "title": "庆元二年皇后册宝十三首  其六",
    "paragraphs": "袆帟流光，沙祥增衍。编玉镂德，螭金溢篆。粹猷藻黻，徽文华显。二南声诗，于时昭阐。",
    "author": "郊庙朝会歌辞"
  },
  {
    "id": "def8ba69-1ba5-42fe-8919-c4e7ff413b2d",
    "title": "庆元二年皇后册宝十三首  其七",
    "paragraphs": "翬珩焕采，趋节风韶。陟降墄陛，奉将英瑶。辟道承薰，嫔仪扬翘。是敬是祗，德音孔昭。",
    "author": "郊庙朝会歌辞"
  },
  {
    "id": "616e4633-a0fd-4a86-9c2e-ad53962d18e9",
    "title": "庆元二年皇后册宝十三首  其八",
    "paragraphs": "帝奉太室，后仪成之。帝养三宫，后志承之。德如关雎，盛如螽斯。宜君宜王，百世本支。",
    "author": "郊庙朝会歌辞"
  },
  {
    "id": "e78ef546-c479-45e8-a574-8177effa2e2a",
    "title": "庆元二年皇后册宝十三首  其九",
    "paragraphs": "肃肃壶彝，雍雍阴教。险诐自防，警戒是傚。中闱端委，列御胥告。其思辅顺，永翼帝孝。",
    "author": "郊庙朝会歌辞"
  },
  {
    "id": "f431b38b-4cff-46dc-809e-0f5939382857",
    "title": "庆元二年皇后册宝十三首  其一○",
    "paragraphs": "天子九嫔，王宫六寝。有烨令仪，载秩华品。福履绥将，节用躬俭。矢其德音，于以来谂。",
    "author": "郊庙朝会歌辞"
  },
  {
    "id": "d45b5ebd-975d-45c3-a42b-540bfdd044c8",
    "title": "庆元二年皇后册宝十三首  其一一",
    "paragraphs": "象服之文，鹊巢之风。化以妇道，觐于内宫。采苹涧滨，采藻涧中。夙夜在公，赞彼累功。",
    "author": "郊庙朝会歌辞"
  },
  {
    "id": "47d96a67-bf77-45c8-b0f6-2c9d3b3db098",
    "title": "庆元二年皇后册宝十三首  其一二",
    "paragraphs": "光佑晏宁，惠慈燕喜。寿仁并崇，家邦均祉。懿文交举，壶册嗣美。维亿万年，爱敬惟似。",
    "author": "郊庙朝会歌辞"
  },
  {
    "id": "5cf9158b-7bc9-43b5-9e0b-da028a663188",
    "title": "庆元二年皇后册宝十三首  其一三",
    "paragraphs": "天心仁佑，坤德世昭。灼有慈范，著于累朝。俭以赞虞，勤以承尧。是用则傚，共励夙宵。",
    "author": "郊庙朝会歌辞"
  },
  {
    "id": "b5ac996b-5b4a-46d4-96fe-8e201329be40",
    "title": "嘉泰三年皇后册宝十三首  其一",
    "paragraphs": "茂建坤极，容典聿新。天命所赞，慈训是遵。肃涓谷旦，躬御紫宸。鸿禧累福，骈赉翕臻。",
    "author": "郊庙朝会歌辞"
  },
  {
    "id": "075c8e47-c3e6-411e-b9fe-1753755d85d1",
    "title": "嘉泰三年皇后册宝十三首  其二",
    "paragraphs": "端门晓闢，瑞气云凝。有俨良辅，踵武造廷。肃肃王命，是将是承。登册穆清，万岁永膺。",
    "author": "郊庙朝会歌辞"
  },
  {
    "id": "92f852b4-08f8-4b66-9d52-bfbc622c6b34",
    "title": "嘉泰三年皇后册宝十三首  其三",
    "paragraphs": "瑶册玉宝，烂然瑞辉。旁翼绛节，上承紫微。璆鸣朝佩，徐出兽扉。登进坤极，益彰典徽。",
    "author": "郊庙朝会歌辞"
  },
  {
    "id": "cf2a86f5-2857-4839-999d-65106dbcceab",
    "title": "嘉泰三年皇后册宝十三首  其四",
    "paragraphs": "天临黼扆，云集弁缨。金石递奏，典礼备成。玉趾缓步，龙驾翼行。言旋北极，永燕西清。",
    "author": "郊庙朝会歌辞"
  },
  {
    "id": "9eece73e-030b-40cf-8bf6-db2f4b877ec1",
    "title": "嘉泰三年皇后册宝十三首  其五",
    "paragraphs": "日薰椒屋，云霭璧门。有华瑞节，来自帝阍。统天惟干，合德者坤。我龙受之，福禄永繁。",
    "author": "郊庙朝会歌辞"
  },
  {
    "id": "532c3c1e-207a-4bcb-b2dc-e63523f9356e",
    "title": "嘉泰三年皇后册宝十三首  其六",
    "paragraphs": "虹辉灿烂，云篆绸缪。绛节前导，瑞光上浮。瑶阶玉扉，既集长秋。钦承天宠，永荷帝休。",
    "author": "郊庙朝会歌辞"
  },
  {
    "id": "a63f8190-a589-4af8-9b7c-850ed2cf2ffa",
    "title": "嘉泰三年皇后册宝十三首  其七",
    "paragraphs": "瑶殿清閟，玉墄坦夷。袆衣副珈，陟降不迟。宝册聿至，载肃载祗。礼仪昭备，福履永绥。",
    "author": "郊庙朝会歌辞"
  },
  {
    "id": "f1d57775-aa91-40de-974b-c879dce4245c",
    "title": "嘉泰三年皇后册宝十三首  其八",
    "paragraphs": "日月临烛，干坤覆持。明并二曜，德合两仪。光媲宸极，共恢化基。膺受茂典，亿载永宜。",
    "author": "郊庙朝会歌辞"
  },
  {
    "id": "f412b318-bf25-4b9e-a2e5-3452a03df9e6",
    "title": "嘉泰三年皇后册宝十三首  其九",
    "paragraphs": "宝玺瑶册，既祗既承。绣裀藻席，载跻载升。柔仪肃穆，瑞命端凝。永膺多福，如川方增。",
    "author": "郊庙朝会歌辞"
  },
  {
    "id": "17767653-fd98-415a-8bf9-6f846446c134",
    "title": "嘉泰三年皇后册宝十三首  其一○",
    "paragraphs": "服焕盛仪，班分华致。九嫔妇职，六寝内治。参差荇菜，求勤寤寐。烝然来思，相礼赞祭。",
    "author": "郊庙朝会歌辞"
  },
  {
    "id": "24da07d7-26aa-4ce3-9d40-92c31c6b3c5a",
    "title": "嘉泰三年皇后册宝十三首  其一一",
    "paragraphs": "妇荣于室，通籍禁中。班列有次，车服有容。佐我关雎，鹊巢之风。被之僮僮，曷不肃雍。",
    "author": "郊庙朝会歌辞"
  },
  {
    "id": "1bbb42bc-5ee0-496c-a6ee-1289aac41773",
    "title": "嘉泰三年皇后册宝十三首  其一二",
    "paragraphs": "金石具举，典礼茂明。淑慎其止，遹观厥成。琼琚微动，凤辇翼行。仪光媲极，德迈嫔京。",
    "author": "郊庙朝会歌辞"
  },
  {
    "id": "723ca4b6-116d-4323-a35a-30b1e46897f0",
    "title": "嘉泰三年皇后册宝十三首  其一三",
    "paragraphs": "宝坐既兴，凤舆戒行。奏解严办，归燕邃清。问安寿慈，奉赍宗祊。弥千万年，内助圣明。",
    "author": "郊庙朝会歌辞"
  },
  {
    "id": "a4d83f79-b7f1-45a6-a354-886dffd56cd7",
    "title": "嘉定十五年皇帝受恭膺天命之宝三首  其一",
    "paragraphs": "我祖受命，恭膺于天。爰作玉宝，载祗载虔。申锡无疆，神圣有传。昭兹兴运，于万斯年。",
    "author": "郊庙朝会歌辞"
  },
  {
    "id": "f3a76927-f2da-4a62-806f-55df5d92a004",
    "title": "嘉定十五年皇帝受恭膺天命之宝三首  其二",
    "paragraphs": "于穆我皇，之德之纯。涵濡群生，矧我遗民。连齐跨晋，输贡效珍。土宇日闢，一视同仁。",
    "author": "郊庙朝会歌辞"
  },
  {
    "id": "39aff256-417c-4b75-b0e7-b3538588379c",
    "title": "嘉定十五年皇帝受恭膺天命之宝三首  其三",
    "paragraphs": "我祖我宗，德厚泽深。于皇继序，益单厥心。天人协扶，一统有临。干坤清夷，振古斯今。",
    "author": "郊庙朝会歌辞"
  },
  {
    "id": "75e36f81-2ab7-4064-920c-4765ba1ab4e0",
    "title": "至道元年册皇太子二首  其一",
    "paragraphs": "主鬯之重，允属贤明。承华肇启，上嗣腾英。礼修乐举，育德开荣。一人元良，万邦以宁。",
    "author": "郊庙朝会歌辞"
  },
  {
    "id": "e0b55663-eeba-4bca-aa64-d96ba206a510",
    "title": "至道元年册皇太子二首  其二",
    "paragraphs": "皇储既建，圣祚无疆。鸾旌列叙，鸡戟分行。前星有烂，瑞日重光。际天接圣，温文允臧。",
    "author": "郊庙朝会歌辞"
  },
  {
    "id": "e9e20287-1247-4c8b-933a-b980f9de4a7d",
    "title": "天禧三年册皇太子一首",
    "paragraphs": "明离之象，少阳之位。固邦为本，体天作贰。仪范克温，礼章斯备。丕宣令猷，恭守宗器。",
    "author": "郊庙朝会歌辞"
  },
  {
    "id": "c6ecc881-b298-45ad-96c1-42d921a5a6b2",
    "title": "干道元年册皇太子四首  其一",
    "paragraphs": "宋受天命，圣绪无疆。惟怀永图，乃登元良。涓选休辰，册书是将。黼坐天临，穆穆皇皇。",
    "author": "郊庙朝会歌辞"
  },
  {
    "id": "d2bff98a-2cde-4ece-ab2d-d54346f20afc",
    "title": "干道元年册皇太子四首  其二",
    "paragraphs": "于维皇储，玉润金声。体震之洊，重离之明。册宝具举，环佩锵鸣。守器承祧，惟邦之荣。",
    "author": "郊庙朝会歌辞"
  },
  {
    "id": "35cbec88-9405-4ccf-89e2-3206f6c450a7",
    "title": "干道元年册皇太子四首  其三",
    "paragraphs": "乐备既奏，和声冲融。玉简金书，翔鸾戏鸿。下拜登受，旋于青宫。仪辰作贰，垂休无穷。",
    "author": "郊庙朝会歌辞"
  },
  {
    "id": "b28b6248-1f54-48d2-b509-fe07932d161e",
    "title": "干道元年册皇太子四首  其四",
    "paragraphs": "我礼备成，我驾言旋。降坐而跸，奏鼓渊渊。国本既定，保佑自天。克昌厥后，何千万年。",
    "author": "郊庙朝会歌辞"
  },
  {
    "id": "f9be806f-d51b-43f6-ba74-2bbc4aef1c8b",
    "title": "干道七年册皇太子四首  其一",
    "paragraphs": "建储以贤，闢宫于东。典册既备，筮占既从。济济卿士，锵锵鼓钟。天子戾止，盛哉礼容。",
    "author": "郊庙朝会歌辞"
  },
  {
    "id": "3ba1cb52-bcb8-46c1-8fce-0a95884c9853",
    "title": "干道七年册皇太子四首  其二",
    "paragraphs": "琱珉瑳瑳，篆金煌煌。对扬于庭，是承是将。星重其晖，日重其光。观瞻以怿，国有元良。",
    "author": "郊庙朝会歌辞"
  },
  {
    "id": "ef517e91-5f30-43b4-b703-62c1c9b13d56",
    "title": "干道七年册皇太子四首  其三",
    "paragraphs": "渊中象德，玉裕凝姿。进退周旋，有肃其仪。既定国本，益隆庆基。燕及两宫，福禄如茨。",
    "author": "郊庙朝会歌辞"
  },
  {
    "id": "da7082f6-2e4b-4d02-87e8-a830786922a4",
    "title": "干道七年册皇太子四首  其四",
    "paragraphs": "储副豫定，器之公兮。册授孔时，礼之隆兮。天步迟迟，旋九重兮。寿祉万年，德无穷兮。",
    "author": "郊庙朝会歌辞"
  },
  {
    "id": "4365fd90-e7d8-4f2b-b8a8-25b190687777",
    "title": "嘉定二年册皇太子四首  其一",
    "paragraphs": "于皇我宋，受命于天。升储主鬯，衍庆卜年。典册告备，庭工载虔。万乘莅止，端冕邃延。",
    "author": "郊庙朝会歌辞"
  },
  {
    "id": "26333fff-ebe8-4aa3-b2e8-9e0ae9c863f9",
    "title": "嘉定二年册皇太子四首  其二",
    "paragraphs": "太极端御，少阳肃祗。珉简斯镂，衮服孔宜。式奏备乐，迺陈盛仪。下拜登受，永言保之。",
    "author": "郊庙朝会歌辞"
  },
  {
    "id": "76c24666-c35d-4d3a-bfbd-f1f4d633baee",
    "title": "嘉定二年册皇太子四首  其三",
    "paragraphs": "明两承曜，作贰宣猷。茂德金昭，令誉川流。豫定厥本，永贻迺谋。三朝致养，问寝龙楼。",
    "author": "郊庙朝会歌辞"
  },
  {
    "id": "963fde3c-5eed-4fea-81ea-b87df92ece38",
    "title": "嘉定二年册皇太子四首  其四",
    "paragraphs": "震洊体象，我储明兮。涣扬显册，我礼成兮。大驾言旋，警跸鸣兮。燕祉无疆，邦之荣兮。",
    "author": "郊庙朝会歌辞"
  },
  {
    "id": "b759e635-95cd-4e5b-b0f9-2211b863785f",
    "title": "宝祐二年皇子冠二十首  其一",
    "paragraphs": "于皇帝德，乃圣乃神。本支百世，立爱惟亲。敬共冠事，以明人伦。承天右序，休命用申。",
    "author": "郊庙朝会歌辞"
  },
  {
    "id": "5cac32fa-8177-4cd7-92d2-521b2ab850cc",
    "title": "宝祐二年皇子冠二十首  其二",
    "paragraphs": "丰芑诒谋，建尔元子。揆礼仪年，筮宾敬事。八音克谐，嘉宾至止。于以冠之，成其福履。",
    "author": "郊庙朝会歌辞"
  },
  {
    "id": "a81f9436-5bc3-431f-b726-d5aabca3ba0c",
    "title": "宝祐二年皇子冠二十首  其三",
    "paragraphs": "礼国之本，冠礼之始。宾升自西，维宾之位。于著于阼，维子之义。厥惟钦哉，敬以从事。",
    "author": "郊庙朝会歌辞"
  },
  {
    "id": "35ea2fe3-65ab-4ea9-b480-3d153bbcca4e",
    "title": "宝祐二年皇子冠二十首  其四",
    "paragraphs": "路寝闢门，黼坐恭己。群公在庭，所重维礼。正心齐家，以燕翼子。于万斯年，王心载喜。",
    "author": "郊庙朝会歌辞"
  },
  {
    "id": "5843a362-d3b8-42a1-aec9-d26d761a0ce0",
    "title": "宝祐二年皇子冠二十首  其五",
    "paragraphs": "有来振振，月重轮兮。瑜玉在佩，綦组明兮。左征右羽，德结旌兮。步中采荠，矩彠循兮。",
    "author": "郊庙朝会歌辞"
  },
  {
    "id": "f513481a-907e-4d4b-95d0-357bea0c2a7a",
    "title": "宝祐二年皇子冠二十首  其六",
    "paragraphs": "我有嘉宾，直大以方。亦既至止，厥德用光。冠而字之，厥义孔彰。表里纯备，黄耇无疆。",
    "author": "郊庙朝会歌辞"
  },
  {
    "id": "dbe62900-ef97-4065-971f-553b6e0882d3",
    "title": "宝祐二年皇子冠二十首  其七",
    "paragraphs": "吉圭休成，其日南至。天子有诏，冠尔皇嗣。为国之本，隆邦之礼。拜而受之，式共敬止。",
    "author": "郊庙朝会歌辞"
  },
  {
    "id": "f450f44e-fc3c-4974-8493-8197cde34d0a",
    "title": "宝祐二年皇子冠二十首  其八",
    "paragraphs": "兹惟阼阶，厥义有在。历阶而升，敬谨将冠。经训昭昭，邦仪粲粲。正纚宾筵，寿考未艾。",
    "author": "郊庙朝会歌辞"
  },
  {
    "id": "ac3e3c19-36e8-4329-b0c2-753fa26f52d1",
    "title": "宝祐二年皇子冠二十首  其九",
    "paragraphs": "秩秩宾筵，笾豆孔嘉。帝子至止，衿缨振华。周旋陟降，礼行三加。成人有德，匪骄匪奢。",
    "author": "郊庙朝会歌辞"
  },
  {
    "id": "38cf9736-4037-4085-8c96-3923061f8d3b",
    "title": "宝祐二年皇子冠二十首  其一○",
    "paragraphs": "帝子惟贤，懋昭厥德。跪冠于房，玄冠有特。鼓钟喤喤，威仪抑抑。百礼既洽，祚我王国。",
    "author": "郊庙朝会歌辞"
  },
  {
    "id": "58798643-3177-44c8-83d2-6880a3423bc6",
    "title": "宝祐二年皇子冠二十首  其一一",
    "paragraphs": "有宾在筵，有尊在户。磬管将将，醮礼时举。跪觞祝辞，以永燕誉。宝祚万年，磐石巩固。",
    "author": "郊庙朝会歌辞"
  },
  {
    "id": "384a6364-5e24-41e1-9f4a-ee32b3e5c477",
    "title": "宝祐二年皇子冠二十首  其一二",
    "paragraphs": "复爻肇祥，震维标德。乃共皮弁，其仪不忒。体正色齐，维民之则。璇霄眷佑，国寿箕翼。",
    "author": "郊庙朝会歌辞"
  },
  {
    "id": "d42a18a2-12f1-4110-904b-55bb1f268446",
    "title": "宝祐二年皇子冠二十首  其一三",
    "paragraphs": "冠醮之义，匪酬匪酌。于户之西，敬共以恪。金石相宣，冠醮相错。帝祉之受，施及家国。",
    "author": "郊庙朝会歌辞"
  },
  {
    "id": "cbd77db3-dcb9-416d-af24-55ee8a05e499",
    "title": "宝祐二年皇子冠二十首  其一四",
    "paragraphs": "善颂善祷，三加弥尊。爵弁峨峨，介珪温温。阳德方长，成德允存。燕及君亲，厥祉孔蕃。",
    "author": "郊庙朝会歌辞"
  },
  {
    "id": "7a748ec4-cae9-40f5-92d1-fbb940279bcb",
    "title": "宝祐二年皇子冠二十首  其一五",
    "paragraphs": "席于宾阶，礼义以兴。受爵执爵，多福以膺。匪惟服加，德加愈升。匪惟德加，寿加愈增。",
    "author": "郊庙朝会歌辞"
  },
  {
    "id": "a3a13877-8f41-460a-b5c5-10a0fb47dd15",
    "title": "宝祐二年皇子冠二十首  其一六",
    "paragraphs": "命服煌煌，跬步中度。庆辑皇闱，化行海宇。礼具乐成，惕若戒惧。宝璐厥躬，有秩斯祜。",
    "author": "郊庙朝会歌辞"
  },
  {
    "id": "1a350959-5311-420d-aa5a-0619ea666a6d",
    "title": "宝祐二年皇子冠二十首  其一七",
    "paragraphs": "皇王烝哉，令闻不已。燕翼有谋，冠醮有礼。百僚在庭，遹相厥事。颂声所同，嘉受帝祉。",
    "author": "郊庙朝会歌辞"
  },
  {
    "id": "9a6488eb-7eb3-4937-b47b-6debaae7d0b8",
    "title": "宝祐二年皇子冠二十首  其一八",
    "paragraphs": "青社分封，前星启燄。繁弱绥章，厥光莫揜。容称其德，蓄学之验。芳誉敷华，大圭无玷。",
    "author": "郊庙朝会歌辞"
  },
  {
    "id": "62b2cd36-4932-4f65-87ae-f032f418971f",
    "title": "宝祐二年皇子冠二十首  其一九",
    "paragraphs": "玄衮黼裳，垂徽永世。勉勉成德，是在元子。胙土南宾，厥旨孔懿。充一忠字，作百无愧。",
    "author": "郊庙朝会歌辞"
  },
  {
    "id": "df5afbb6-d74e-4aa8-a6ba-b283721718e5",
    "title": "宝祐二年皇子冠二十首  其二○",
    "paragraphs": "爱始于亲，圣尽伦兮。元子冠字，邦礼成兮。天步舒徐，皇心宁兮。家人之吉，亿万春兮。",
    "author": "郊庙朝会歌辞"
  },
  {
    "id": "917abe4c-0f9b-4361-bf89-f86195c2a03a",
    "title": "淳化乡饮酒三十三章  其一",
    "paragraphs": "鹿鸣呦呦，命侣与俦。宴乐嘉宾，既献且醻。献醻有序，休祉无疆。展矣君子，邦家之光。",
    "author": "郊庙朝会歌辞"
  },
  {
    "id": "bf1ad2e9-d173-4cbb-aaf7-d5a77825cf5d",
    "title": "淳化乡饮酒三十三章  其二",
    "paragraphs": "鹿鸣呦呦，在彼中林。宴乐嘉宾，式昭德音。德音愔愔，既乐且湛。允矣君子，实慰我心。",
    "author": "郊庙朝会歌辞"
  },
  {
    "id": "19e11d9b-1bd5-42af-b6cb-d110b1c334fa",
    "title": "淳化乡饮酒三十三章  其三",
    "paragraphs": "鹿鸣呦呦，在彼高冈。宴乐嘉宾，吹笙鼓簧。币帛戋戋，礼仪蹡蹡。乐只君子，利用宾王。",
    "author": "郊庙朝会歌辞"
  },
  {
    "id": "75a8368b-e13c-41b1-a267-17cb1fc31045",
    "title": "淳化乡饮酒三十三章  其四",
    "paragraphs": "鹿鸣相呼，聚泽之蒲。我乐嘉宾，鼓瑟吹竽。我命旨酒，以燕以娱。何以赠之，玄纁粲如。",
    "author": "郊庙朝会歌辞"
  },
  {
    "id": "ae4ec08b-101c-419f-a50c-c7cb3c2a6395",
    "title": "淳化乡饮酒三十三章  其五",
    "paragraphs": "鹿鸣相邀，聚场之苗。我美嘉宾，令名孔昭。我命旨酒，以歌以谣。何以置之，大君之朝。",
    "author": "郊庙朝会歌辞"
  },
  {
    "id": "3d802fc5-c696-4ef1-8e5d-70c05fb5366f",
    "title": "淳化乡饮酒三十三章  其六",
    "paragraphs": "鹿鸣相应，聚山之荆。我燕嘉宾，鼓簧吹笙。我命旨酒，以逢以迎。何以荐之，扬于王庭。",
    "author": "郊庙朝会歌辞"
  },
  {
    "id": "88004cd6-27d0-439a-97ab-e9030982f22d",
    "title": "淳化乡饮酒三十三章  其七",
    "paragraphs": "瞻彼南陔，时物嘉良。有泉清泚，有兰馨香。晨饮是汲，夕膳是尝。慈颜未悦，我心靡遑。",
    "author": "郊庙朝会歌辞"
  },
  {
    "id": "9523605f-fc38-4527-818c-b77f5e35c0ac",
    "title": "淳化乡饮酒三十三章  其八",
    "paragraphs": "嬉嬉南陔，眷眷慈颜。和气怡色，奉甘与鲜。事亲是宜，事君是思。虔勖忠孝，邦家之基。",
    "author": "郊庙朝会歌辞"
  },
  {
    "id": "22651eef-9f04-40ef-99a8-a0fc2368cbc9",
    "title": "淳化乡饮酒三十三章  其九",
    "paragraphs": "洋洋嘉鱼，伫以美罛。君子有道，嘉宾式燕以娱。",
    "author": "郊庙朝会歌辞"
  },
  {
    "id": "dfd540ae-3cb0-4bab-bf9c-12da823e5e01",
    "title": "淳化乡饮酒三十三章  其一○",
    "paragraphs": "洋洋嘉鱼，伫以芳罟。君子有德，嘉宾式歌且舞。",
    "author": "郊庙朝会歌辞"
  },
  {
    "id": "3217f302-ea8f-408f-a325-500a9cc177f7",
    "title": "淳化乡饮酒三十三章  其一一",
    "paragraphs": "我有宫沼，龟龙扰之。君子有礼，嘉宾式贵表之。",
    "author": "郊庙朝会歌辞"
  },
  {
    "id": "44704459-05c3-4658-b9c3-a1a5b40cd0ee",
    "title": "淳化乡饮酒三十三章  其一二",
    "paragraphs": "我有宫薮，麟凤来思。君子有乐，嘉宾式慰勤思。",
    "author": "郊庙朝会歌辞"
  },
  {
    "id": "858e6e02-1940-471a-97d2-5f3f25582e4a",
    "title": "淳化乡饮酒三十三章  其一三",
    "paragraphs": "相彼嘉鱼，爰纵之壑。我有旨酒，嘉宾式燕以乐。",
    "author": "郊庙朝会歌辞"
  },
  {
    "id": "0f47ae1e-0ad6-4012-85de-6bb7cb3932a5",
    "title": "淳化乡饮酒三十三章  其一四",
    "paragraphs": "相彼嘉鱼，在汉之梁。我有旨酒，嘉宾式燕以康。",
    "author": "郊庙朝会歌辞"
  },
  {
    "id": "116887f3-d40b-4f68-8313-c87e8db0ead1",
    "title": "淳化乡饮酒三十三章  其一五",
    "paragraphs": "森森乔木，美蔓萦之。我有旨酒，嘉宾式燕宜之。",
    "author": "郊庙朝会歌辞"
  },
  {
    "id": "2d36dd29-6446-414d-9109-e9a1360de741",
    "title": "淳化乡饮酒三十三章  其一六",
    "paragraphs": "喈喈黄鸟，载飞载止。我有旨酒，嘉宾式燕且喜。",
    "author": "郊庙朝会歌辞"
  },
  {
    "id": "914bfe40-4a78-47a6-b995-d0bb60e55c78",
    "title": "淳化乡饮酒三十三章  其一七",
    "paragraphs": "崇丘峨峨，动植斯属。高既自遂，大亦自足。和风斯扇，膏雨斯沐。我仁如天，以亭以育。",
    "author": "郊庙朝会歌辞"
  },
  {
    "id": "da82a3b6-e545-4d6d-9f3a-b8a5c9d400f0",
    "title": "淳化乡饮酒三十三章  其一八",
    "paragraphs": "崇丘巍巍，动植其依。高大之性，各极尔宜。王道坦坦，皇猷熙熙。仁寿之域，烝民允跻。",
    "author": "郊庙朝会歌辞"
  },
  {
    "id": "80523a3b-82d2-40b5-84b0-d6387bf3ccbe",
    "title": "淳化乡饮酒三十三章  其一九",
    "paragraphs": "关雎于飞，洲渚之湄。自家刑国，乐且有仪。",
    "author": "郊庙朝会歌辞"
  },
  {
    "id": "37921d81-e1ec-4bcc-902b-a9024f762661",
    "title": "淳化乡饮酒三十三章  其二○",
    "paragraphs": "郁郁芳兰，幽人撷之。温温恭人，哲后求之。",
    "author": "郊庙朝会歌辞"
  },
  {
    "id": "b3a2c2d8-9243-49e3-b0b7-5cca0cf864a6",
    "title": "淳化乡饮酒三十三章  其二一",
    "paragraphs": "求之无斁，寤寐所属。罄尔一心，受天百禄。",
    "author": "郊庙朝会歌辞"
  },
  {
    "id": "bc93843b-12dc-4ced-8a60-b3c9033c224f",
    "title": "淳化乡饮酒三十三章  其二二",
    "paragraphs": "郁郁芳兰，雨露滋之。温温恭人，圭组縻之。",
    "author": "郊庙朝会歌辞"
  },
  {
    "id": "f839cb47-9fca-43c7-8085-920cb243bc36",
    "title": "淳化乡饮酒三十三章  其二三",
    "paragraphs": "郁郁芳兰，佩服珍之。温温恭人，福履绥之。",
    "author": "郊庙朝会歌辞"
  },
  {
    "id": "5b6a9221-2466-4ec6-9cbf-7128aab32e04",
    "title": "淳化乡饮酒三十三章  其二四",
    "paragraphs": "关雎跄跄，集水之央。好求贤辅，同扬德光。",
    "author": "郊庙朝会歌辞"
  },
  {
    "id": "cb2b591e-60e4-4789-bd70-6365bb2224e4",
    "title": "淳化乡饮酒三十三章  其二五",
    "paragraphs": "苹蘩芳滋，同谁掇之。愿言贤德，靡日不思。",
    "author": "郊庙朝会歌辞"
  },
  {
    "id": "d6610d3d-255d-4b86-b36d-9270e33adf1b",
    "title": "淳化乡饮酒三十三章  其二六",
    "paragraphs": "偶其贤德，辅成己职。永配玉音，服之无斁。",
    "author": "郊庙朝会歌辞"
  },
  {
    "id": "101a4965-8b3a-4448-9cf3-b0e091d6cbb2",
    "title": "淳化乡饮酒三十三章  其二七",
    "paragraphs": "洁其粢盛，中心匪宁。荐于宗庙，助君德馨。",
    "author": "郊庙朝会歌辞"
  },
  {
    "id": "aa5f4366-e4bf-4cd0-a130-d73aad2fa5e1",
    "title": "淳化乡饮酒三十三章  其二八",
    "paragraphs": "贤淑来思，人之表仪。风化天下，何乐如之。",
    "author": "郊庙朝会歌辞"
  },
  {
    "id": "beb8b5b1-4701-4ee6-8f33-b40c5de2843e",
    "title": "淳化乡饮酒三十三章  其二九",
    "paragraphs": "彼鹊成巢，尔类攸处。之子有归，琼瑶是祖。",
    "author": "郊庙朝会歌辞"
  },
  {
    "id": "72355280-7d09-4187-a5bc-98548d030826",
    "title": "淳化乡饮酒三十三章  其三○",
    "paragraphs": "彼鹊成巢，尔类攸匹。之子有行，锦绣是饰。",
    "author": "郊庙朝会歌辞"
  },
  {
    "id": "b36876d3-209a-47b1-b5a1-8909018dd678",
    "title": "淳化乡饮酒三十三章  其三一",
    "paragraphs": "彼鹊成巢，尔类攸共。之子有从，兰荪是奉。",
    "author": "郊庙朝会歌辞"
  },
  {
    "id": "958cdd11-0bf1-48c2-9053-c9f4249f001b",
    "title": "淳化乡饮酒三十三章  其三二",
    "paragraphs": "伊鹊成巢，珍禽戾止。婉彼佳人，配于君子。",
    "author": "郊庙朝会歌辞"
  },
  {
    "id": "7fd97b29-1b52-49e4-8501-fa8d82ba09b4",
    "title": "淳化乡饮酒三十三章  其三三",
    "paragraphs": "伊鹊营巢，珍禽攸处。内助贤侯，弼于明主。",
    "author": "郊庙朝会歌辞"
  },
  {
    "id": "b96e258a-3c46-4059-b674-fdbec8a2fe47",
    "title": "淳化乡饮酒三十三章  其三四",
    "paragraphs": "伊鹊营巢，珍禽辑睦。均养嘉雏，致于蕃育。",
    "author": "郊庙朝会歌辞"
  },
  {
    "id": "9e806040-ec95-445d-8f58-3a8b0e855464",
    "title": "大观闻喜宴六首  其一",
    "paragraphs": "多士济济，于彼西雍。钦肃威仪，亦有斯容。烝然来思，自西自东。天畀尔禄，惟王其崇。",
    "author": "郊庙朝会歌辞"
  },
  {
    "id": "5136cb5a-709b-4518-809a-6cfc66c8c5f7",
    "title": "大观闻喜宴六首  其二",
    "paragraphs": "明明天子，率由旧章。思乐泮水，光于四方。薄采其芹，用宾于王。我有好爵，寘彼周行。",
    "author": "郊庙朝会歌辞"
  },
  {
    "id": "0725d137-c90b-4579-82bd-52746e36ab55",
    "title": "大观闻喜宴六首  其三",
    "paragraphs": "乐只君子，式燕又思。服其命服，摄以威仪。钟鼓既设，一朝醻之。德音是茂，邦家之基。",
    "author": "郊庙朝会歌辞"
  },
  {
    "id": "627e76c6-420c-4db4-8eef-76a88ba7ee41",
    "title": "大观闻喜宴六首  其四",
    "paragraphs": "圣谟洋洋，纲纪四方。烝我髦士，观国之光。遐不作人，而邦其昌。以燕天子，万寿无疆。",
    "author": "郊庙朝会歌辞"
  },
  {
    "id": "7eedb12f-95c2-4d40-add6-99e77daa12c9",
    "title": "大观闻喜宴六首  其五",
    "paragraphs": "我求懿德，烝然来思。笾豆静嘉，式燕绥之。温温其恭，莫不令仪。追琢其章，髦士攸宜。",
    "author": "郊庙朝会歌辞"
  },
  {
    "id": "53828554-4d07-4c17-a576-2898577b9cd2",
    "title": "大观闻喜宴六首  其六",
    "paragraphs": "思皇多士，扬于王庭。钟鼓乐之，肃雝和鸣。威仪抑抑，既安且宁。天子万寿，永观厥成。",
    "author": "郊庙朝会歌辞"
  },
  {
    "id": "f7ab6057-a769-4cdb-a140-43f4bb0106e7",
    "title": "政和鹿鸣宴五首  其一",
    "paragraphs": "思乐泮水，承流辟雍。思皇多士，贲然来从。雝雝济济，四方攸同。登于天府，维王是崇。",
    "author": "郊庙朝会歌辞"
  },
  {
    "id": "a872ec04-8957-4fd9-b0e1-b2767c5f2132",
    "title": "政和鹿鸣宴五首  其二",
    "paragraphs": "钟鼓皇皇，磬筦锵锵。登降维时，利用宾王。髦士攸宜，邦家之光。媚于天子，事举言扬。",
    "author": "郊庙朝会歌辞"
  },
  {
    "id": "433f0928-6be4-4353-9841-361a4239d83d",
    "title": "政和鹿鸣宴五首  其三",
    "paragraphs": "鸣鹿呦呦，载弁俅俅。烝然来思，旨酒思柔。之子言迈，泮涣尔游。于彼西雍，对扬王休。",
    "author": "郊庙朝会歌辞"
  },
  {
    "id": "89dbf112-9d25-4c3e-bcd6-057f49ea62b4",
    "title": "政和鹿鸣宴五首  其四",
    "paragraphs": "首善京师，灼于四方。烝我髦士，金玉其相。饮酒乐曲，吹笙鼓簧。勉戒徒御，观国之光。",
    "author": "郊庙朝会歌辞"
  },
  {
    "id": "cbef0d8c-d8ce-42f0-b587-df6f53e0959b",
    "title": "政和鹿鸣宴五首  其五",
    "paragraphs": "遐不作人，天下喜乐。何以况之，鸢飞鱼跃。既劝之驾，献酬交错。利用宾王，縻以好爵。",
    "author": "郊庙朝会歌辞"
  },
  {
    "id": "2fbe5424-0e2e-4585-8cf5-6faf1c8e378c",
    "title": "方丘乐歌  其一",
    "paragraphs": "至哉坤仪，万汇资生。称物平施，流谦变盈。礼修泰折，祭极精诚。皇皇灵睠，永奠寰瀛。",
    "author": "郊庙朝会歌辞"
  },
  {
    "id": "ca7014b6-fed9-45ab-9ad4-98915f25ebbf",
    "title": "方丘乐歌  其二",
    "paragraphs": "礼有五经，无先祭礼。即时伸虔，惟时盥洗。品物吉蠲，威仪济济。锡之纯嘏，来歆恺悌。",
    "author": "郊庙朝会歌辞"
  },
  {
    "id": "f252ac01-fe26-40e8-bd2e-3153477bea3b",
    "title": "方丘乐歌  其三",
    "paragraphs": "无疆之德，至哉坤元。沉潜刚克，资生实蕃。方丘之仪，惟敬无文。神其来思，时歆荐殷。",
    "author": "郊庙朝会歌辞"
  },
  {
    "id": "7b85ebd7-64b8-4bc9-9f1d-1d6c098e06bf",
    "title": "方丘乐歌  其四",
    "paragraphs": "礼行方泽，文物备举。惟皇地祇，昭格来下。奠瘗玉帛，纯诚内著。神保是享，陟降斯祐。",
    "author": "郊庙朝会歌辞"
  },
  {
    "id": "3bf9e902-f9a5-47e1-a911-760b254b20fe",
    "title": "方丘乐歌  其五",
    "paragraphs": "四阶秩仪，坛于方泽。昭事皇祇，即阴以墌。洁肆于祊，孔嘉且硕。神其福之，如几如式。",
    "author": "郊庙朝会歌辞"
  },
  {
    "id": "8074f2a6-9af9-40e2-81fc-32ddead7fee8",
    "title": "方丘乐歌  其六",
    "paragraphs": "荡荡坤德，物无不载。柔顺利贞，含弘光大。笾豆既陈，金石斯在。四海永宁，福禄攸介。",
    "author": "郊庙朝会歌辞"
  },
  {
    "id": "0a7979f0-16e3-4202-86b7-43dc3cba3e10",
    "title": "方丘乐歌  其七",
    "paragraphs": "卓彼嘉坛，奠玉方泽。百辟祗肃，八音纯绎。祀事承明，柔祗感格。",
    "author": "郊庙朝会歌辞"
  },
  {
    "id": "e1bc3162-b9b3-4e5f-a2a7-4b86620373ca",
    "title": "方丘乐歌  其八",
    "paragraphs": "修理方丘，吉蠲是宜。笾豆静嘉，登于有司。芬芬馨香，来享来仪。郊仪将终，声歌彻之。",
    "author": "郊庙朝会歌辞"
  },
  {
    "id": "4a0e8c1b-f4e7-4460-8a33-b1703b722bbf",
    "title": "方丘乐歌  其九",
    "paragraphs": "因地方丘，济济多仪。乐成八变，灵祇格思。荐馀彻豆，神贶昭垂。亿万斯年，永祐丕基。",
    "author": "郊庙朝会歌辞"
  },
  {
    "id": "c6caa7fb-b64a-4348-864a-88855acf65af",
    "title": "五方帝  其一",
    "paragraphs": "帝宅震方，在德惟木。宣仁赋和，大生□育。祀法有虔，皇情允肃。神之格思，报以介福。",
    "author": "郊庙朝会歌辞"
  },
  {
    "id": "9727a809-8e63-4f09-9541-c7eca39b9eb7",
    "title": "五方帝  其二",
    "paragraphs": "太微灵德，若首五精。本仁与益，降气施生。纯牲有硕，旨酒斯清。锡兹寿嘏，既寿洽平。",
    "author": "郊庙朝会歌辞"
  },
  {
    "id": "9f408fbe-44cf-46bb-a3e5-043564343d97",
    "title": "五方帝  其三",
    "paragraphs": "惟帝乘离，恢台其德。平秩南讹，百嘉允殖。感精启运，祖我炎历。璋币迎郊，□□翼翼。",
    "author": "郊庙朝会歌辞"
  },
  {
    "id": "fb8ac586-8135-4997-a15c-cd54a94dcae9",
    "title": "五方帝  其四",
    "paragraphs": "惟帝乘离，司厥生殖。感所自兴，据我炎德。既度斯筵，乃馨斯稷。对越居歆，介祉无极。",
    "author": "郊庙朝会歌辞"
  },
  {
    "id": "f254dbe5-fa38-43a9-af7d-4eefe77236da",
    "title": "五方帝  其五",
    "paragraphs": "圣考能飨，宗祀熙成。骏烈惟帝，于皇执衡。茂育元运，降祚丕平。载清斯酌，庸罄精诚。",
    "author": "郊庙朝会歌辞"
  },
  {
    "id": "437628b4-2280-49a8-9083-e94a229652a7",
    "title": "五方帝  其六",
    "paragraphs": "四序均气，五色奠方。元标枢纽，位正中央。至诚馨洁，率土年康。神兮降止，鼎祚绵长。",
    "author": "郊庙朝会歌辞"
  },
  {
    "id": "6caabae2-26f2-4ee1-a7e2-176d1fd2bc97",
    "title": "五方帝  其七",
    "paragraphs": "盛德居厚，含章有融。惟思惟信，曰黄曰中。礼诚荐达，福祐嘉通。永延永阜，九谷咸丰。",
    "author": "郊庙朝会歌辞"
  },
  {
    "id": "8c6c1924-05e2-4e78-923a-66f26dfd02f0",
    "title": "五方帝  其八",
    "paragraphs": "帝乘中央，沉载函蒙。经纬四方，物性滋丰。金石之荐，象德以宫。神锡嘉虞，介祉无穷。",
    "author": "郊庙朝会歌辞"
  },
  {
    "id": "a9ea0885-423e-48d6-8294-09512f87cb12",
    "title": "五方帝  其九",
    "paragraphs": "玉琯均和，金风候气。神其格思，丰粢洁币。九谷顺成，群物茂遂。降福无疆，德泽光被。",
    "author": "郊庙朝会歌辞"
  },
  {
    "id": "ff4df47b-1811-449a-9e53-fcc24456fc17",
    "title": "五方帝  其一○",
    "paragraphs": "白炜方肃，合宫孔硕。琥以象象，神惟飨德。陞配有序，虔恭无斁。降福穰穰，永安邦国。",
    "author": "郊庙朝会歌辞"
  },
  {
    "id": "caa2973b-7764-4e96-8327-e7e12218b282",
    "title": "五方帝  其一一",
    "paragraphs": "于赫路寝，肆筵有序。粤若西颢，其神执矩。以荐币玉，式陈簠簋。神其格思，受天之祐。",
    "author": "郊庙朝会歌辞"
  },
  {
    "id": "04279654-3ba7-4701-bb04-86694423af6e",
    "title": "五方帝  其一二",
    "paragraphs": "水官修职，星昴居方。执权含宝，万物伏藏。大明昌祚，临下皇皇。曰寒时若，神降之康。",
    "author": "郊庙朝会歌辞"
  },
  {
    "id": "c927b06c-35c5-41ae-9d31-8607ff9fd17a",
    "title": "五方帝  其一三",
    "paragraphs": "今月季秋，谷日辛亥。路寝合宫，亲修严配。北方之神，五室来会。馨烈是，庬褫攸介。",
    "author": "郊庙朝会歌辞"
  },
  {
    "id": "771f7e10-08c0-4527-961d-ec1006270c74",
    "title": "五方帝  其一四",
    "paragraphs": "太宇清明，宣以方色。沛哉灵游，昭示幽则。崇配尊亲，惟兹孝德。神熙蕃丕，涵育四极。",
    "author": "郊庙朝会歌辞"
  },
  {
    "id": "1ada6b4c-2988-41d2-8792-39578cdb75ab",
    "title": "五方帝  其一五",
    "paragraphs": "礼经之重，祀典惟明。命官摄事，陟降以诚。既升庶品，亦奉二精。锡兹福祉，迄用丕平。",
    "author": "郊庙朝会歌辞"
  },
  {
    "id": "c53e2884-daaf-4ac0-b541-6a90b2f98155",
    "title": "太庙",
    "paragraphs": "大享合宫，于礼莫盛。入太室祼，徧于列圣。陟降有仪，一主乎敬。祀事孔明，邦家之庆。",
    "author": "郊庙朝会歌辞"
  },
  {
    "id": "f736a06a-cdc4-4532-a31e-bfd3db2ba3dc",
    "title": "祫飨太庙  其一",
    "paragraphs": "猗我僖祖，德潜而充。庆之所基，日茂以崇。施及后嗣，天命有融。庙歌载之，播于无穷。",
    "author": "郊庙朝会歌辞"
  },
  {
    "id": "71f7c19d-d3ba-4a90-936f-ee3e3772c6c7",
    "title": "祫飨太庙  其二",
    "paragraphs": "皇矣烈祖，次于僖宫。燕贻凭厚，德远而隆。尊昭缀穆，合食惟丰。孝孙奠爵，福嘏来同。",
    "author": "郊庙朝会歌辞"
  },
  {
    "id": "3b49e7e9-3c42-4de0-8cf7-8c4e9a6c5e42",
    "title": "祫飨太庙  其三",
    "paragraphs": "清庙有严，观德惟祖。裕典时修，亲尊并序。以祼以献，礼交乐举。灵其醉止，笃我纯祐。",
    "author": "郊庙朝会歌辞"
  },
  {
    "id": "033033a9-6215-4a4a-bb91-39089f735b35",
    "title": "祫飨太庙  其四",
    "paragraphs": "洪绪载德，盛际讲仪。精崇祫事，恭展孝思。肸蠁锡羨，齐庄受厘。猗欤馨烈，垂贶本支。",
    "author": "郊庙朝会歌辞"
  },
  {
    "id": "001cd877-1245-4910-8f33-42a75252b3ff",
    "title": "祫飨太庙  其五",
    "paragraphs": "景炎启旦，宝系开基。登俎如在，缩鬯有仪。明灵昭格，孝飨肃祗。福茨绵瓞，罄宇均禧。",
    "author": "郊庙朝会歌辞"
  },
  {
    "id": "82fcdd41-0f0b-4ce3-b485-7665cea9bbdd",
    "title": "祫飨太庙  其六",
    "paragraphs": "明明圣宗，大定区宇。永怀奉先，阙礼兹举。惟德是馨，冀格我祖。万嗣其昌，繄神之祐。",
    "author": "郊庙朝会歌辞"
  },
  {
    "id": "76f83017-92f2-4a46-9639-83f6963a12c7",
    "title": "祫飨太庙  其七",
    "paragraphs": "皇皇在宥，品物由庚。文教纯被，武功告成。流颂乐府，拥休宗祊。帝奉祼瓒，钦哉孝诚。",
    "author": "郊庙朝会歌辞"
  },
  {
    "id": "e6c11625-1498-4788-bd32-026932e419be",
    "title": "祫飨太庙  其八",
    "paragraphs": "赫赫閟宫，肇亲合食。玉步徊翔，大姿严翼。洗奠交举，堂除并饬。礼宾无违，神其昭格。",
    "author": "郊庙朝会歌辞"
  },
  {
    "id": "84eabd9a-8672-4010-89f4-d37326f19ebb",
    "title": "祫飨太庙  其九",
    "paragraphs": "瑟彼良玉，荐于明灵。宸襟蠲洁，鬰鬯芬馨。牲牢在俎，金石在庭。莫重者祼，慈嘏来宁。",
    "author": "郊庙朝会歌辞"
  },
  {
    "id": "088d7443-b07a-4b20-bc08-85417a9f7bcf",
    "title": "祫飨太庙  其一○",
    "paragraphs": "嘉牲在俎，广乐在庭。其所将者，曰躬曰诚。神兮来歆，以安以宁。以锡寿嘏，惟皇是膺。",
    "author": "郊庙朝会歌辞"
  },
  {
    "id": "bc12bcfc-8eae-44b4-ad65-83a15df0ac2e",
    "title": "祫飨太庙  其一一",
    "paragraphs": "铺昭典礼，诞合神灵。飨通纯孝，治感至馨。鬰香既祼，圣酒来宁。膺兹福禄，万寿益龄。",
    "author": "郊庙朝会歌辞"
  },
  {
    "id": "a3abe054-edcd-46a7-88e4-b3140b0371f8",
    "title": "祫飨太庙  其一二",
    "paragraphs": "礼备乐成，祖考来格。有严有翼，天子孝德。臣工在庭，罔不祗饬。玉爵之华，执如弗克。",
    "author": "郊庙朝会歌辞"
  },
  {
    "id": "f6a456a4-f627-472e-8de4-81800523be9b",
    "title": "祫飨太庙  其一三",
    "paragraphs": "乐统大安，舞昭盛德。合奏允谐，孔容有翼。秉翟言竣，总干是力。箫勺之仁，参和万国。",
    "author": "郊庙朝会歌辞"
  },
  {
    "id": "7f59a36a-274c-4fbe-94b1-6f5cfcd5a5d6",
    "title": "祫飨太庙  其一四",
    "paragraphs": "灵其顾思，降福来萃。天子受之，馂尔在位。神既享矣，福既均矣。豆斯彻矣，礼之成矣。",
    "author": "郊庙朝会歌辞"
  },
  {
    "id": "725299ae-886f-4975-a019-493054d22d9b",
    "title": "祫飨太庙  其一五",
    "paragraphs": "帝还于次，佩玉其徐。帝色不渝，罔解如初。凡百府司，各祗乃位。敢不肃恭，以讫尔事。",
    "author": "郊庙朝会歌辞"
  },
  {
    "id": "dd2a2969-74be-4cfc-a02c-e51dbf457bc0",
    "title": "章献明肃皇太后恭谢太庙  其一",
    "paragraphs": "于穆宋庙，肇允基扃。文母来献，国祚咸宁。永言昭格，式荐惟馨。亦既降止，聿柄神灵。",
    "author": "郊庙朝会歌辞"
  },
  {
    "id": "9ea68903-6901-4956-ab7d-90d6fae1d857",
    "title": "章献明肃皇太后恭谢太庙  其二",
    "paragraphs": "九奏允谐，皇灵来暨。备物芬馨，昭违精意。升降有仪，群臣序位。享于克诚，万福攸至。",
    "author": "郊庙朝会歌辞"
  },
  {
    "id": "c60d02cd-6f8e-49fd-8b96-59ea4b51ed9e",
    "title": "章献明肃皇太后恭谢太庙  其三",
    "paragraphs": "懿彼灵龟，在宫之池。芳莲是讬，千岁奇姿。祼将清庙，播于声诗。神降之吉，永保寿祺。",
    "author": "郊庙朝会歌辞"
  },
  {
    "id": "3b6e6834-1814-47ba-ac73-0eea07809049",
    "title": "章献明肃皇太后恭谢太庙  其四",
    "paragraphs": "洁尔牺牲，既角且骍。玉俎奉将，式表纯精。祖宗斯享，毖祀以成。福禄来降，邦祚隆平。",
    "author": "郊庙朝会歌辞"
  },
  {
    "id": "13a3a280-764f-47b0-b75e-da9a818708d4",
    "title": "章献明肃皇太后恭谢太庙  其五",
    "paragraphs": "太宫尔肃，烈祖巍巍。上炳淳耀，下流德晖。诒谋燕翼，奄宅邦畿。子孙千亿，历数同归。",
    "author": "郊庙朝会歌辞"
  },
  {
    "id": "df7cc3db-2e42-401a-919b-a6902135f5c5",
    "title": "章献明肃皇太后恭谢太庙  其六",
    "paragraphs": "乃祖齐圣，绵瓞其昌。源流濬邈，统祚悠长。如闻肃僾，有飶馨香。监观垂祐，万叶储祥。",
    "author": "郊庙朝会歌辞"
  },
  {
    "id": "ad37d9e1-7643-46a5-8c95-b8b3d8d1c1e7",
    "title": "章献明肃皇太后恭谢太庙  其七",
    "paragraphs": "奕奕清庙，巍巍帝基。诒谋积德，累洽熏熙。粢盛丰洁，礼容肃祗。俯歆明荐，永锡蕃禧。",
    "author": "郊庙朝会歌辞"
  },
  {
    "id": "756ce18e-3933-4921-b8fc-0e9b530c0045",
    "title": "章献明肃皇太后恭谢太庙  其八",
    "paragraphs": "赤符启祚，长发其祥。灵源自远，帝运重光。载洁笾豆，恭荐令芳。致成翼翼，降福穰穰。",
    "author": "郊庙朝会歌辞"
  },
  {
    "id": "ee007c36-c61a-44e7-bb35-0228338f03e5",
    "title": "章献明肃皇太后恭谢太庙  其九",
    "paragraphs": "英英艺祖，出震承干。握图抚运，卜祚延年。衣冠在庙，威灵在天。永锡无疆，子孙保焉。",
    "author": "郊庙朝会歌辞"
  },
  {
    "id": "a9fe90ca-1ab8-445d-a877-005c6e91c36d",
    "title": "章献明肃皇太后恭谢太庙  其一○",
    "paragraphs": "赫赫皇祖，万邦之君。功崇偃革，德盛兴文。圣谟宏达，至教氤氲。子孙百世，祗荐苾芬。",
    "author": "郊庙朝会歌辞"
  },
  {
    "id": "c3d0c2a4-9ebd-4880-887e-9b1bc8117a1c",
    "title": "章献明肃皇太后恭谢太庙  其一一",
    "paragraphs": "巍巍新庙，穆穆真皇。德符二圣，仁洽万方。坠典咸秩，鸿仪用彰。威灵如在，时思不忘。",
    "author": "郊庙朝会歌辞"
  },
  {
    "id": "f00c850a-0178-4d40-84a1-081fd6fa7dab",
    "title": "章献明肃皇太后恭谢太庙  其一二",
    "paragraphs": "苾芬既荐，溥硕咸陈。礼备乐举，先后有伦。以奉七室，齐洁惟寅。皇灵斯享，福祥荐臻。",
    "author": "郊庙朝会歌辞"
  },
  {
    "id": "c79b410c-1dc1-430e-b235-e14467aae407",
    "title": "章献明肃皇太后恭谢太庙  其一三",
    "paragraphs": "籥翟既备，干戚是陈。德业昭著，用和神人。",
    "author": "郊庙朝会歌辞"
  },
  {
    "id": "fa8ec537-3d7e-40a6-a9d5-701bd41c0b53",
    "title": "章献明肃皇太后恭谢太庙  其一四",
    "paragraphs": "牲牷腯肥，粢盛丰洁。三献用行，万舞复列。礼仪克成，乐奏将阕。神保聿归，玉豆斯彻。",
    "author": "郊庙朝会歌辞"
  },
  {
    "id": "76ac8516-470e-4df1-b779-c6f1050f011f",
    "title": "章献明肃皇太后恭谢太庙  其一五",
    "paragraphs": "九奏合兮僾然来，百礼成兮欻尔回。想霜驭兮望天阙，八音阕兮心悠哉。",
    "author": "郊庙朝会歌辞"
  },
  {
    "id": "f50535fe-15bd-46f4-ba20-378ea27eb54d",
    "title": "朝会  其一",
    "paragraphs": "湛湛露斯，其甘如饴。清宁鉴德，和气应之。神云播液，冰玉凝姿。是为仁瑞，万寿维祺。",
    "author": "郊庙朝会歌辞"
  },
  {
    "id": "a111e629-ef56-4025-bb21-393210f19d9e",
    "title": "朝会  其二",
    "paragraphs": "爰有嘉禾，含章自天。宛城洛画，粲若奎躔。珍符显著，灵意昭宣。永告洪业，时万万斯年。",
    "author": "郊庙朝会歌辞"
  },
  {
    "id": "ee0e4c88-f32c-4dd9-b473-91fd5e8b939b",
    "title": "朝会  其三",
    "paragraphs": "地效珍物，时维兹禾。秀标四颖，祥掩并柯。嘉生绝拟，善应为多。光溢图谍，宣用登歌。",
    "author": "郊庙朝会歌辞"
  },
  {
    "id": "e18aedc5-e2eb-4dde-b3b4-748af3f8064e",
    "title": "御楼  其一",
    "paragraphs": "五辂鸣鸾，八神警跸。天官景从，莫不祗栗。祲威盛容，昭哉祖述。祚我无疆，叶气充溢。",
    "author": "郊庙朝会歌辞"
  },
  {
    "id": "6fc3630f-e350-4b39-be8c-2aab754a2958",
    "title": "御楼  其二",
    "paragraphs": "青坛帝籍，在国之东。荐笾执耜，率礼和容。鸣鸾回跸，瑞气凝空。万方瞻仰，百顺来同。",
    "author": "郊庙朝会歌辞"
  },
  {
    "id": "4823d938-5f1b-4413-b661-e8987ef637d2",
    "title": "御楼  其三",
    "paragraphs": "重城春满，双阙云浮。将披雉扇，载俨珠旒。叶风应律，文德怀柔。溥天率土，惠泽咸周。",
    "author": "郊庙朝会歌辞"
  },
  {
    "id": "b7839cac-ee88-4f85-87bf-43261395e614",
    "title": "御楼  其四",
    "paragraphs": "恩覃春煦，令布风驰。声名昭晰，文物葳蕤。重森宝扇，将降端闱。永光国典，翕受天祺。",
    "author": "郊庙朝会歌辞"
  },
  {
    "id": "96845126-db9a-44a5-8d31-b27d6857f1b7",
    "title": "祫飨回升楼  其一",
    "paragraphs": "飨于宗祧，维圣之孝。骖腾素虬，还归自庙。端闱百常，耸环七校。万邦倾瞻，天若覆焘。",
    "author": "郊庙朝会歌辞"
  },
  {
    "id": "ebf860ac-5eb8-4d86-8cb9-fc6a18918cca",
    "title": "祫飨回升楼  其二",
    "paragraphs": "端闱壮丽，羽卫骁腾。天仪毕晔，如日之昇。千官景从，万宇仰承。辉光四充，介福其膺。",
    "author": "郊庙朝会歌辞"
  },
  {
    "id": "ea481bb4-1723-4e0e-9188-0cd1273fe246",
    "title": "祫飨回升楼  其三",
    "paragraphs": "涣号爰发，皇敷至仁。幽隠尽达，洪德日新。国容肃穆，天宇晏温。惠浃四远，富寿无垠。",
    "author": "郊庙朝会歌辞"
  },
  {
    "id": "2ead2814-105e-4cf1-b59f-59c941038f29",
    "title": "朝会  其一",
    "paragraphs": "华滋凝气，灵粹发祥。紫盖轮囷，金跗炜煌。阳蓼三秀，甘泉九房。瑞图休证，君王寿昌。",
    "author": "郊庙朝会歌辞"
  },
  {
    "id": "8c81e7f3-cc4f-4739-a741-0311192947f9",
    "title": "朝会  其二",
    "paragraphs": "太平之符，昭发众瑞。爰有嘉禾，异垅合穗。大田如云，既获既刈。野人愉愉，不亦有岁。",
    "author": "郊庙朝会歌辞"
  },
  {
    "id": "bf7bf3c5-f40b-4c2c-bcb6-32293863a389",
    "title": "朝会  其三",
    "paragraphs": "毓粹干坤，储休阴阳。氤氲馥郁，纷炜煌煌。融为和气，发为祥光。瑞牒昭纪，万寿无疆。",
    "author": "郊庙朝会歌辞"
  },
  {
    "id": "3383354a-9619-4db0-89a1-263175146ed0",
    "title": "泛宫亭湖",
    "paragraphs": "回乘一派水，举帆逐分风。孤石苍波里，岸山苦雾中。",
    "author": "刘删"
  },
  {
    "id": "285c34bd-ff11-44d6-93f5-d7535d30dfa1",
    "title": "题壁",
    "paragraphs": "猛风拔大树，其树根已露。上有寄生草，青青犹未寤。",
    "author": "无名氏"
  },
  {
    "id": "4ab9c07f-1435-4dcd-a19e-b6e64072d578",
    "title": "拾得破钱",
    "paragraphs": "半轮残月掩尘埃，依稀犹有开元字。想见清光未破时，买尽人间不平事。",
    "author": "李氏女"
  },
  {
    "id": "053f0acc-c7e5-4cd4-b4fc-7e35ff9ca05e",
    "title": "弹琴",
    "paragraphs": "昔年刚笑卓文君，岂信丝桐解误身。今日未弹心已乱，此心元自不由人。",
    "author": "李氏女"
  },
  {
    "id": "b0e167d7-ed8c-4bb4-b713-079bd8c6cfc3",
    "title": "题梅岭佛祠壁",
    "paragraphs": "滇江今日掌刑回，上得梅山不见梅。辍俸买栽三十树，清香留与雪中开。",
    "author": "英州司寇女"
  },
  {
    "id": "a57c1a2a-46c6-440a-a4aa-cfab4795b891",
    "title": "书木牌  其一",
    "paragraphs": "身为车兮心为轼，车动轼随何计息。交梨火枣是谁无，自是不除荆与棘。",
    "author": "释无梦"
  },
  {
    "id": "55c51b34-1476-409e-a42f-45af8c089311",
    "title": "书木牌  其二",
    "paragraphs": "身为客兮心为主，主人平和客安堵。若还主客不康宁，精神管定辞君去。",
    "author": "释无梦"
  },
  {
    "id": "5fdff074-f5fd-49b9-9885-8cccee708c1b",
    "title": "与高氏子",
    "paragraphs": "十数年来聋耳聩，可将社酒便能医。一心更愿清盲了，免见豪家小马儿。",
    "author": "杨尚书"
  },
  {
    "id": "209973aa-b61a-4f4d-9b57-1b8e5ad0762d",
    "title": "句",
    "paragraphs": "三春花发惟樗树，二月鶑啼是老鸦。",
    "author": "无名氏"
  },
  {
    "id": "8c3af81f-33fa-495a-a57e-8c78e73c4b3f",
    "title": "朱买臣庙二首  其一",
    "paragraphs": "贫贱难堪俗眼低，区区何事便云泥。会稽乞得无他念，祇为归来诧故妻。",
    "author": "朱谦之"
  },
  {
    "id": "ccc11403-85ba-461e-b5ec-8c2f72a632f3",
    "title": "朱买臣庙二首  其二",
    "paragraphs": "束薪行道自歌呼，越俗安知有丈夫。一见印章惊欲倒，相看方悔太模糊。",
    "author": "朱谦之"
  },
  {
    "id": "99d247a1-381e-4feb-89f9-7298cb53136e",
    "title": "句  其一",
    "paragraphs": "探水卓破金鼇头，拨云敲断老虎脚。",
    "author": "王衮"
  },
  {
    "id": "09dd8ddb-32b2-449d-845f-1aa7b81ca5b3",
    "title": "句  其二",
    "paragraphs": "高空有月千门闭，大道无人独自行。",
    "author": "王衮"
  },
  {
    "id": "ffe87aac-a649-4e2d-b86a-75d86aa5e9df",
    "title": "句  其一",
    "paragraphs": "石压笋斜出，崖悬花倒生。",
    "author": "石道士"
  },
  {
    "id": "fc73c0cd-9827-4d44-b042-51ab83049f7c",
    "title": "句  其二",
    "paragraphs": "春来不是人慵扫，为惜苍苔衬落花。",
    "author": "石道士"
  },
  {
    "id": "95cd207f-d2c7-405f-9c04-65778b12256e",
    "title": "句  其三",
    "paragraphs": "敲开败箨露新竹，拾上落花妆旧枝。",
    "author": "石道士"
  },
  {
    "id": "9399abcc-eb89-48b0-a0f2-8709068b1139",
    "title": "诗三首  其一",
    "paragraphs": "越娘墓下秋风起，脱叶纷纷逐流水。只如明月葬高原，不奈霜威损桃李。",
    "author": "无名氏"
  },
  {
    "id": "21e93441-ef7e-444e-99dc-4089fda26f48",
    "title": "诗三首  其二",
    "paragraphs": "妖魂受赐欲报郎，夜夜飞入重城里。幽诉千端郎不听，倾心吐肝犹不止。",
    "author": "无名氏"
  },
  {
    "id": "26dc5c59-6282-485b-965b-dc9503798621",
    "title": "诗三首  其三",
    "paragraphs": "仙都道士不知名，能用丹书镇幽鬼。杨郎独宿方醒然，孤鸾独宿重泉底。",
    "author": "无名氏"
  },
  {
    "id": "c1a53fd5-8a40-4f8a-8987-eca44dc60124",
    "title": "咏未开牡丹赠李氏  其一",
    "paragraphs": "迎日香苞四五枝，我来恰见未开时。包藏春色独无语，分付芳心更待谁。",
    "author": "张浩"
  },
  {
    "id": "7d8cd25b-bae5-4fc9-802f-41cfdbd0ef1a",
    "title": "咏未开牡丹赠李氏  其二",
    "paragraphs": "碧玉蔀中藏蜀锦，东吴宫里锁西施。神功造化有先后，倚槛王孙休怨迟。",
    "author": "张浩"
  },
  {
    "id": "f1e79ef7-045d-4652-8788-5d507f8cae30",
    "title": "戏李氏",
    "paragraphs": "华胥佳梦惟闻说，解佩江臯浪得声。一夕东轩多少事，韩郎虚负窃香名。",
    "author": "张浩"
  },
  {
    "id": "33c17a65-aedd-4904-9268-d30a32e7a8ff",
    "title": "题山寺壁",
    "paragraphs": "寺中荆棘老侵云，恶木狰狞野外村。原上狐狸走白日，水边魑魅立黄昏。山鬼相呼夜月黑，怪禽恶语向风喧。挑灯待晓安能寐，一夜惊忧紧闭门。",
    "author": "董遘"
  },
  {
    "id": "ed4c1668-fe5a-4680-a432-c3911c0bc5ad",
    "title": "化前题壁",
    "paragraphs": "精神若还天，肉骨又还土。上下都还了，此身元是主。惟有一点云，不散还不聚。纵然却还来，未脱寻常母。若更善修日，西方是吾祖。",
    "author": "释顿悟"
  },
  {
    "id": "42fe68f0-e04d-41ed-9366-7a54cd18fff9",
    "title": "别师",
    "paragraphs": "劫火烧成烈焰城，煎熬无计拯众生。请师少念清凉境，此是西天第一程。",
    "author": "释成明"
  },
  {
    "id": "e742ac1c-b0b1-42a8-8ef1-7fb58172d086",
    "title": "琵琶亭",
    "paragraphs": "乐天当日最多情，泪滴青衫酒重倾。明月满船无处问，不闻商女琵琶声。",
    "author": "叶桂女"
  },
  {
    "id": "a4e0a1f0-f97c-43f2-9d56-ee090a0a8c2a",
    "title": "戏答举人索米",
    "paragraphs": "五贯九百五十俸，省钱请作足钱用。妻儿尚未厌糟糠，僮仆岂免遭饥冻。赎典赎解不曾休，喫酒喫肉何曾梦。为报江南癡秀才，更来谒索觅甚甕。",
    "author": "某名公"
  },
  {
    "id": "282eecab-a276-4b76-8c33-bcf7c14d5fa3",
    "title": "句",
    "paragraphs": "三声鼓角云中见，一簇楼台海上高。",
    "author": "樊预"
  },
  {
    "id": "ca7d66cd-f9cf-4276-ac29-e27ced7f72c3",
    "title": "濂溪识行",
    "paragraphs": "分得庐山水一溪，濂名万古合昭垂。光风霁月依然在，肯与人间较盛衰。",
    "author": "魏嗣孙"
  },
  {
    "id": "03bad757-5d5b-4933-bb09-6be57e0dce6b",
    "title": "献曹南院",
    "paragraphs": "贤守新成盖代功，临危方始见英雄。三都谷路全师入，十万胡尘一战空。杀气尚疑横塞外，捷音相继徧寰中。君王看降如纶命，旌节前驱马首红。",
    "author": "曹玮幕客"
  },
  {
    "id": "c4cdee99-bbb8-40bc-a3f6-01747ea47d08",
    "title": "句",
    "paragraphs": "细草行縢路，垂杨席帽风。",
    "author": "官人子弟"
  },
  {
    "id": "24ade862-1139-4e55-9dba-fa148b884bc4",
    "title": "赠日本僧寂照礼天台山",
    "paragraphs": "沧波泛瓶锡，几月到天朝。乡信日边断，归程海面遥。秋泉吟里落，霜叶定中飘。为爱华风住，扶桑梦自消。",
    "author": "无名氏"
  },
  {
    "id": "f5f38ac9-4264-4780-8d52-5d26f0c47a9b",
    "title": "句",
    "paragraphs": "啼月杜鹃喉舌冷，宿花蝴蝶梦魂香。",
    "author": "无名氏"
  },
  {
    "id": "a6c5be5b-4967-4169-a21d-3aaf9eafce5f",
    "title": "咏王子安应试新亭二诗  其一",
    "paragraphs": "一簪华髪一牀书，尽日新亭适意无。莫道长安天样远，长安自不厌江湖。",
    "author": "郑猷"
  },
  {
    "id": "f695e2b1-2923-4bd7-8760-1275b5c27154",
    "title": "咏王子安应试新亭二诗  其二",
    "paragraphs": "前年谏猎出长杨，乞得新亭作醉乡。好把青衫送酒媪，从教人识御炉香。",
    "author": "郑猷"
  },
  {
    "id": "3cbc2324-650c-4594-b353-3d55f636baa9",
    "title": "舒州下寨驿题壁",
    "paragraphs": "北堂无老信来稀，十载秋风雁自飞。今日满头生白髪，千山乡路为谁归。",
    "author": "无名氏"
  },
  {
    "id": "487d84b7-b423-4098-84f3-00a4d3d74c51",
    "title": "绝句",
    "paragraphs": "瑶峰一别杳难期，消渴从教醉枕攲。不信丹青能画得，五更灯暗月来时。",
    "author": "败道道人"
  },
  {
    "id": "2219efbb-b379-4dda-92b6-a7628d09a4ad",
    "title": "诗一首",
    "paragraphs": "士悲秋色女怀春，此语由来未是真。倘若有情相眷恋，四时天气总愁人。",
    "author": "钱氏"
  },
  {
    "id": "a8622652-d90e-433b-9573-14a4fa00e317",
    "title": "题驿壁",
    "paragraphs": "记得离家日，尊亲嘱咐言。逢桥须下马，过渡莫争船。雨宿宜防夜，鸡鸣更相天。若能依此语，行路免迍邅。",
    "author": "无名氏"
  },
  {
    "id": "e79f441a-6cd6-45f8-8723-7cd7e73dedb5",
    "title": "归寂颂",
    "paragraphs": "三十年来住木陈，时中无一假功成。有人问我西来意，展似眉毛作么生。",
    "author": "释从朗"
  },
  {
    "id": "ee49a624-d26e-402a-8469-60aaebd862af",
    "title": "法意句格送求僧行者",
    "paragraphs": "山林夜雨厌孤寂，春风几番沙草碧。衣盂无计若为传，负舂空坠腰间石。",
    "author": "释普闻"
  },
  {
    "id": "31f3a416-65f3-41f3-9a05-37e6dd4e74da",
    "title": "效意境格二首  其一",
    "paragraphs": "水阔天长雁影孤，眠沙鸥鹭倚黄芦。半收小雨西风冷，藜杖相将入画图。",
    "author": "释普闻"
  },
  {
    "id": "a6e3f6e6-d83e-4761-80c3-6d861260718b",
    "title": "效意境格二首  其二",
    "paragraphs": "十里沙堤水满湖，著霜芦冷未全枯。晓来细雨藏鸥鹭，何处人间有画图。",
    "author": "释普闻"
  },
  {
    "id": "7a64f4b2-2ba1-4dc5-a07f-324ac411f595",
    "title": "诗一首",
    "paragraphs": "八峰春到了，双涧雨晴初。小室钩帘坐，人间无画图。",
    "author": "石屋"
  },
  {
    "id": "b89da851-bbc2-4d41-8c33-87cce0620eac",
    "title": "偈",
    "paragraphs": "渡河须用筏，到岸不须船。人法俱名执，悟理讵劳诠。中流仍被溺，谁论在两边。有无如取一，即被汗心田。",
    "author": "双林大士"
  },
  {
    "id": "e369b2d1-311d-48d2-a86f-22648ea02ab4",
    "title": "蒸豚",
    "paragraphs": "觜长毛短浅含臕，久向山中食药苗。蒸处已将蕉叶裹，熟时兼用杏浆浇。红鲜雅称金盘饤，輭熟真堪玉筯挑。若把羶根来比并，羶根只合喫藤条。",
    "author": "村寺僧"
  },
  {
    "id": "b8a6d751-5db4-4b5a-9858-067616e4bc90",
    "title": "题巨商壁",
    "paragraphs": "去年巢穴画梁边，春暖双双绕槛前。莫讶主人帘不捲，恐衔泥土污花砖。",
    "author": "靓禅师"
  },
  {
    "id": "d5da7b8d-477e-437a-89a2-379b29a6af31",
    "title": "溺溪流",
    "paragraphs": "春天一夜雨霶𩃱，添得溪流意气多。刚把山僧推倒却，不知到海后如何。",
    "author": "靓禅师"
  },
  {
    "id": "dcf0cece-8b64-4097-a855-b194443a2c8b",
    "title": "嘲张师雄",
    "paragraphs": "昨夜阴山贼吼风，帐中惊起蜜翁翁。平明不待全师出，连著皮裘入土空。",
    "author": "无名氏"
  },
  {
    "id": "b29f24c2-0b85-4f1f-82ee-b66ad27d1f15",
    "title": "寄外",
    "paragraphs": "泪湿香罗帕，临风不肯干。欲凭西去雁，寄与薄情看。",
    "author": "丁渥妻"
  },
  {
    "id": "3c75f457-2666-4957-97d5-80d5a80337c9",
    "title": "句",
    "paragraphs": "多情樵牧频簪髻，无主蜂鶑任宿房。",
    "author": "暨氏女"
  },
  {
    "id": "3a58f727-3ae8-44dd-99d5-332c787ec195",
    "title": "端砚铭",
    "paragraphs": "仙翁种玉芝，耕得紫玻璃。磨出海鲸血，凿成天马蹄。润应通月窟，洗合就云溪。常恐魍魉夺，山行亦自携。",
    "author": "郑魁"
  },
  {
    "id": "fa336534-f45d-4eb3-8da8-5d011eeed02a",
    "title": "句  其一",
    "paragraphs": "布髪人来绝，衔花鹿去多。",
    "author": "释守恭"
  },
  {
    "id": "e410e017-d757-4297-a06f-bd979aead9aa",
    "title": "句  其二",
    "paragraphs": "影落杨侯宅，根连觉帝居。",
    "author": "释守恭"
  },
  {
    "id": "7828ff6f-dcd7-4811-b058-73ca271f5993",
    "title": "绝句",
    "paragraphs": "孤灯寂寂夜堂深，寒雨潇潇响竹林。文抵浮生只如此，不须哀怨动悲音。",
    "author": "朱池寺僧"
  },
  {
    "id": "e852a225-9962-4092-8c69-6c8a312c4f6f",
    "title": "与玉泉长老",
    "paragraphs": "金銮来觅玉泉书，金玉相逢价倍殊。到了不干藤蔓事，葫芦自去缠葫芦。",
    "author": "欧阳景"
  },
  {
    "id": "71bc7193-d626-4e5f-9894-7d3423e013f6",
    "title": "句  其一",
    "paragraphs": "清明时节正秾芳。",
    "author": "欧阳景"
  },
  {
    "id": "947ef7e0-7fde-4aa9-a2b3-06e970966063",
    "title": "句  其二",
    "paragraphs": "最是风流堪赏处，美人收作裛衣香。",
    "author": "欧阳景"
  },
  {
    "id": "841611f9-ea60-4598-9981-8205a15688ec",
    "title": "句  其三",
    "paragraphs": "徧向蜀都呈巧样，被人翻入锦纹头。",
    "author": "欧阳景"
  },
  {
    "id": "1833aa59-20d2-40f3-9741-076c83379ff6",
    "title": "句",
    "paragraphs": "文章却似呼延赞，风貌全同富相公。",
    "author": "无名氏"
  },
  {
    "id": "d8d65581-67d4-4fcb-abfe-8e16a9f76f37",
    "title": "无题",
    "paragraphs": "群山起伏朝灵岳，恰似千官奉至尊。吴蜀未平宜假手，愿将馀力致干坤。",
    "author": "张崇"
  },
  {
    "id": "a71a3b27-77f9-4f0d-8b74-1fb0d31bf64e",
    "title": "王仙君坛",
    "paragraphs": "羽客已登云路去，丹砂草木尽凋残。不知千岁归何日，空使时人扫旧坛。",
    "author": "林杰"
  },
  {
    "id": "93578e18-56b9-4da3-a4b0-a74ab3c76b6d",
    "title": "七夕",
    "paragraphs": "七夕今朝看碧霄，牵牛织女渡河桥。家家乞巧望秋月，穿尽红丝几万条。",
    "author": "林杰"
  },
  {
    "id": "bd410d4f-19aa-4162-95fc-0ba5b5be3946",
    "title": "牡丹",
    "paragraphs": "杨妃歌舞态，西子巧谗魂。利剑砍不断，馀妖锺此根。光华日已盛，栏槛岂长存。寄语寻芳者，须知松柏尊。",
    "author": "杨轩"
  },
  {
    "id": "bfde2958-5abc-44b6-817a-dc98e88b79a9",
    "title": "一日曲",
    "paragraphs": "妾家邓侯国，肯愧邯郸姝。世本富缯绮，娇爱比明珠。十五学组紃，未尝开户枢。十六失所适，姓名倾里闾。十七善歌舞，使君邀宴娱。自兹著乐府，不得同罗敷。凉温忽荏苒，屡接朝大夫。相欢不及情，何异逢路衢。昨日一见郎，目色曾不渝。结爱从此笃，暂隔犹恐疏。如何遂从官，去涉千里途。郎跨青骢马，妾乘白雪驹。送郎郎未远，别妾妾仍孤。不如水中鳞，双双依绿蒲。不如云间鹄，两两下平湖。鱼鸟尚可讬，妾今谁与俱。去去约春华，终朝怨日赊。一心思君子，便拟见梅花。梅花几时吐，频掐阑干数。东风若见郎，重为歌金缕。",
    "author": "杨轩"
  },
  {
    "id": "338d47f8-7922-4c4e-9d4c-dbcdb5b5eefe",
    "title": "句",
    "paragraphs": "解照日月不照处，独明天地未明时。",
    "author": "杨轩"
  },
  {
    "id": "472871d0-96e1-4621-9194-1e52818046e8",
    "title": "句  其一",
    "paragraphs": "青鸟几传王母信，白鹅曾换右军书。",
    "author": "南郑殿丞"
  },
  {
    "id": "a2d7917d-0c35-4b7d-84c2-febfd7cbfccf",
    "title": "句  其二",
    "paragraphs": "近阙已瞻龙虎气，思乡犹望斗牛星。",
    "author": "南郑殿丞"
  },
  {
    "id": "609ca615-ae49-4676-aab2-b2859e6c7099",
    "title": "句  其一",
    "paragraphs": "山川百蛮国，雨露九天书。",
    "author": "杨黎州"
  },
  {
    "id": "88fc73ef-68f0-4e66-91d8-caa2b752b4a0",
    "title": "句  其二",
    "paragraphs": "胡越自为迢递国，参商元是别离星。",
    "author": "杨黎州"
  },
  {
    "id": "5b6e4f2b-02e1-4c56-a366-67d482a84730",
    "title": "句  其三",
    "paragraphs": "天上羲轮都易识，人间尧历自难逢。",
    "author": "杨黎州"
  },
  {
    "id": "e9893e3f-f8a8-4d31-8c6d-be82caf2b4da",
    "title": "句  其四",
    "paragraphs": "部中车雨春无润，天上星郎夜损光。",
    "author": "杨黎州"
  },
  {
    "id": "af2735e9-eeda-422d-a2e7-dbd4fcb1bb03",
    "title": "句  其五",
    "paragraphs": "顿缨狂走鹿，吐沫倦游鳞。",
    "author": "杨黎州"
  },
  {
    "id": "9b7a4828-8ee9-4aa2-91d7-972e7fb99048",
    "title": "句  其六",
    "paragraphs": "远别苦惊云聚散，相逢多悟月盈亏。",
    "author": "杨黎州"
  },
  {
    "id": "99a4d7cd-77cb-4c2c-945f-bb2656b13a78",
    "title": "句  其七",
    "paragraphs": "刚肠欺竹叶，衰鬓怯芦花。",
    "author": "杨黎州"
  },
  {
    "id": "5a4398d4-75af-4d36-b8d5-cf3c84223215",
    "title": "句  其八",
    "paragraphs": "一斑早寄湘川竹，万点空遗岘首碑。",
    "author": "杨黎州"
  },
  {
    "id": "b8f51b5f-647b-4a96-bf6f-08f46ecc3924",
    "title": "句  其九",
    "paragraphs": "若非琥珀休为枕，不是琉璃莫作屏。",
    "author": "杨黎州"
  },
  {
    "id": "86bbecef-7e1d-4708-959a-68c21849e6c2",
    "title": "句  其一○",
    "paragraphs": "人归汉后黄金屋，燕在卢家白玉堂。",
    "author": "杨黎州"
  },
  {
    "id": "f5d67858-22ea-4e00-acf5-5c7809d791ee",
    "title": "句",
    "paragraphs": "千里暮云山已黑，一灯孤馆酒初醒。",
    "author": "杨万毕"
  },
  {
    "id": "f1a9012f-45f2-4d5d-b366-da65979c275c",
    "title": "题陈相鄠杜别业壁",
    "paragraphs": "乔松翠竹绝纤埃，门对南山尽日开。应是主人贪报国，功成名遂不归来。",
    "author": "张宗尹"
  },
  {
    "id": "6fc5de59-8040-4a17-ac55-cb68ee054fda",
    "title": "句",
    "paragraphs": "大书文字隄防老，剩买田园准备閒。",
    "author": "张宗尹"
  },
  {
    "id": "769c41e8-156b-4618-a406-64709ee3c82a",
    "title": "句",
    "paragraphs": "县官伐木入烟萝，匠石须材尽日磨。",
    "author": "杨献民"
  },
  {
    "id": "96091e28-b9c9-4cca-8154-b8385f87c4ea",
    "title": "永州有感",
    "paragraphs": "下马连声叩竹门，主人何事感遗恩。回头泣向儿童道，重见甘棠旧子孙。",
    "author": "廖齐"
  },
  {
    "id": "6b351d48-7ada-4124-a383-eae6badbc0ef",
    "title": "戏张天骥",
    "paragraphs": "羨公飘荡一孤舟，来作钱塘十日游。水洗禅心都眼净，山供诗笔总眉愁。雪中乘兴真聊尔，春尽思归都罢休。何事却寻朱处士，种鱼万尾橘千头。",
    "author": "朱定国"
  },
  {
    "id": "81b81158-786e-4cbd-8b01-69c0303c118c",
    "title": "书邮亭壁",
    "paragraphs": "爱妾不爱子，为问此何理。弃官更弃妻，人情宁可已。永诀泗之滨，遗言空在耳。三载无朝昏，孤帏泪如洗。妇人义从夫，一节誓生死。江乡感残春，肠断晚烟起。回望太华峰，不知几千里。",
    "author": "周仲美"
  },
  {
    "id": "87370832-ceff-416f-afbd-65c4a2404680",
    "title": "答外",
    "paragraphs": "碧纱窗下启缄封，尺纸从头彻尾空。应是仙郎怀别恨，忆人全在不言中。",
    "author": "郭晖妻"
  },
  {
    "id": "b5a40848-27eb-4a93-a079-69ab9f60f6b0",
    "title": "题鸳鸯浦溆图",
    "paragraphs": "睡足鸳鸯各欲飞，水花欹岸两三枝。多情公子因乘兴，写出江春日暖时。",
    "author": "无名氏"
  },
  {
    "id": "c326b75d-ec46-4264-a8d5-c2ad4758fcd0",
    "title": "赠尼还俗",
    "paragraphs": "脱却霞裾著绣裙，仙凡从此路歧分。蛾眉再画当时月，蝉鬓重梳旧日云。玉貌缓将鸾镜照，锦衣兼把麝香薰。屏帏乍得萧郎爱，更没心情忆老君。",
    "author": "史君实"
  },
  {
    "id": "a725d379-0e4a-493d-a178-58b70ba7faa7",
    "title": "句  其一",
    "paragraphs": "盘古榜中同进士，伏羲手里探花郎。",
    "author": "孙山"
  },
  {
    "id": "3fb0576f-d4bc-4dd7-8397-600f42ab092c",
    "title": "句  其二",
    "paragraphs": "解名尽处是孙山，君名更在孙山外。",
    "author": "孙山"
  },
  {
    "id": "608f8d80-9d8a-4b2e-b548-1d82fa4c11f8",
    "title": "句  其三",
    "paragraphs": "幸頼圣恩收拾了，这回含笑入黄泉。",
    "author": "孙山"
  },
  {
    "id": "67a0c349-1a21-46c6-b14e-6c98c3a043d2",
    "title": "句  其四",
    "paragraphs": "分开秋水国，映断夕阳天。",
    "author": "孙山"
  },
  {
    "id": "6425b724-aacf-4303-b94e-7117bf541636",
    "title": "句  其五",
    "paragraphs": "结宇孤峰上，安禅巨浪间。",
    "author": "孙山"
  },
  {
    "id": "7c8a1c99-b0e1-41cc-9714-df83b47a54d9",
    "title": "郑州",
    "paragraphs": "南北更无三座寺，东西只有一条街。四时八节无筵席，半夜三更有界牌。",
    "author": "无名氏"
  },
  {
    "id": "b1630421-ca63-4e2d-be68-21489707612e",
    "title": "句  其一",
    "paragraphs": "宪州浑如枉死市，岢岚彷彿似阳间。",
    "author": "无名氏"
  },
  {
    "id": "a4e78df2-d743-4496-8773-0064c1b74d65",
    "title": "句  其二",
    "paragraphs": "鸡足斜分三道水，蛇腰慢转一条街。",
    "author": "无名氏"
  },
  {
    "id": "8a8f182f-d4d0-4979-8d45-f31fd14b7fb5",
    "title": "句  其三",
    "paragraphs": "沙堆套里三条路，石炭烟中两座城。",
    "author": "无名氏"
  },
  {
    "id": "d83da33c-b28b-4726-bc24-c6d3cfb8f28f",
    "title": "句  其四",
    "paragraphs": "土洞里头行十日，山棚上面住三年。",
    "author": "无名氏"
  },
  {
    "id": "20b12e21-1448-4872-b353-1978968097a2",
    "title": "题太行山石壁",
    "paragraphs": "太行千里连芳草，独酌一杯天地小。醉卧花间人不知，黄鶑啼破春山晓。",
    "author": "无名氏"
  },
  {
    "id": "f9e418f6-2524-417d-af5b-e44c8b7b8c61",
    "title": "绝句",
    "paragraphs": "烂柯真诀妙通神，一局曾经几度春。自出洞来无敌手，得饶人处且饶人。",
    "author": "蔡州道人"
  },
  {
    "id": "3caa43ef-9889-4b0e-8b17-c598c60c56b2",
    "title": "压云轩",
    "paragraphs": "谁建危亭压翠微，画簷直与暮云齐。有时一片巖隈起，带与老僧山下归。",
    "author": "胡清"
  },
  {
    "id": "5a71a7af-6086-41ac-a44f-1e0562e23d9f",
    "title": "轩旁小柏",
    "paragraphs": "栽傍巖隈未足看，为言斤斧莫无端。它时直入抡材手，不独青青保岁寒。",
    "author": "胡清"
  },
  {
    "id": "9c7eed09-58ed-4282-9276-3361d0d00cf0",
    "title": "句  其一",
    "paragraphs": "日月明方见，干坤暗自收。",
    "author": "严陵士人"
  },
  {
    "id": "e30f0807-a916-42a8-8271-935486069b15",
    "title": "句  其二",
    "paragraphs": "大柄如归手，蚊蝱莫浪飞。",
    "author": "严陵士人"
  },
  {
    "id": "3ea2cb79-38b1-49ac-945b-d8a45a7533a1",
    "title": "题阳羨溪亭壁",
    "paragraphs": "碧云亭上碧云飞，竟日回环面翠微。梅萼破香知腊尽，柳梢含绿认春归。风前古涧琴三叠，雪后羣峰玉一围。遥想上人清太甚，水精宫里说禅机。",
    "author": "无名氏"
  },
  {
    "id": "49651773-8fb8-42ec-b7ed-2b2177235c8b",
    "title": "题严陵钓台",
    "paragraphs": "范蠡忘名载西子，介推逃蹟累山樊。先生政尔无多事，聊把渔竿坐水村。",
    "author": "无名氏"
  },
  {
    "id": "55e2f173-55bc-4ba7-a747-82524e86e396",
    "title": "题丹阳玉乳泉壁",
    "paragraphs": "骑马出门三月暮，杨花无奈雪漫天。客情最苦夜难度，宿处先寻无杜鹃。",
    "author": "无名氏"
  },
  {
    "id": "cc005f33-c752-4cba-9eee-0673fbf40c17",
    "title": "题西隠  其一",
    "paragraphs": "草树低迷爱晚晴，江天表里玉壶清。平生心事无人会，惭愧沧波欵乃声。",
    "author": "吴江赵主簿"
  },
  {
    "id": "6f214b92-0c96-45b7-9ae9-c29ef1a46b54",
    "title": "题西隠  其二",
    "paragraphs": "脚力穷时地更偏，瘦藤危石两苍然。山僧已识幽人意，借与禅床自在眠。",
    "author": "吴江赵主簿"
  },
  {
    "id": "080596b1-eeb7-43f1-af00-8303f3204cfd",
    "title": "题西隠  其三",
    "paragraphs": "偶无公事独凭栏，领略风烟万顷宽。说似西廊曾懋父，倩君椽笔写郊寒。",
    "author": "吴江赵主簿"
  },
  {
    "id": "27093f14-b051-47fe-83ef-898e9e128c1d",
    "title": "竹马",
    "paragraphs": "小儿骑竹作骅骝，犹是东西意未休。我已童心无一在，十年浑付水东流。",
    "author": "刁麟游"
  },
  {
    "id": "ffde5986-6649-4e16-98c0-d40f8fbf0967",
    "title": "戏题林灵素画像",
    "paragraphs": "当日先生在市廛，世人那识是真仙。只因学得飞昇后，鸡犬相随也上天。",
    "author": "无名氏"
  },
  {
    "id": "fcd000af-5be7-4ce1-b60a-f1177a2558cd",
    "title": "记梦  其一",
    "paragraphs": "碧玉山头碧玉泉，琤琮声里数流年。不知曾与何人到，笑想丹题似昔缘。",
    "author": "李似权"
  },
  {
    "id": "220b3c6b-c2d6-4c9e-831a-3738031fc75d",
    "title": "记梦  其二",
    "paragraphs": "石壁苍苔露未干，小池射日石团团。弄泉漱玉归何暮，风捲横云细细看。",
    "author": "李似权"
  },
  {
    "id": "1f5a5910-016b-4755-adc3-3e09a591b58d",
    "title": "句",
    "paragraphs": "蚌胎光透壳，犀角晕盈尖。",
    "author": "无名妇人"
  },
  {
    "id": "4bcc9669-409d-4dc4-a29b-34da499fbf7d",
    "title": "句",
    "paragraphs": "百年休问几时好，万事不劳明日看。",
    "author": "释义了"
  },
  {
    "id": "10160028-fa43-433d-ac5b-96630786a122",
    "title": "题峻极中院法堂壁",
    "paragraphs": "一团茅草乱蓬蓬，蓦地烧天蓦地空。争似满炉煨榾𣔻，慢腾腾地热烘烘。",
    "author": "无名氏"
  },
  {
    "id": "be825f54-d476-4298-a89e-83b9c5c524b5",
    "title": "句  其一",
    "paragraphs": "风定花落深一寸，日高啼鸟度千声。",
    "author": "刘禹锡"
  },
  {
    "id": "2698ad7d-8e8c-4d89-b3c2-14d75ac77d40",
    "title": "句  其二",
    "paragraphs": "晓鶑林外千声啭，芳草阶前一尺长。",
    "author": "刘禹锡"
  },
  {
    "id": "76af45c8-b7b5-4781-a438-fc1aed15b278",
    "title": "题杨汝士玉蕊帖",
    "paragraphs": "比玚更矾总未佳，要须博物似张华。因观异代前贤帖，知是唐昌玉蕊花。",
    "author": "傅子容"
  },
  {
    "id": "e673d677-20a5-44f3-aa18-b8291ee828d2",
    "title": "题苕溪道观壁",
    "paragraphs": "纷纷红雨入苍苔，密荫新成鶑友来。拟逐幽人梦蓬岛，一声裂竹故惊回。",
    "author": "郑子覃"
  },
  {
    "id": "fe8d6e0c-4810-4b3e-a0d5-65a40e11afb6",
    "title": "诗一首",
    "paragraphs": "西出潼关客路迷，一葫芦酒一篇诗。葫芦酒尽兴未尽，坐看春山春尽时。",
    "author": "无名氏"
  },
  {
    "id": "64a0f774-5095-458c-afd5-7362315ea8e3",
    "title": "句",
    "paragraphs": "舍弟江南没，家兄塞北亡。",
    "author": "李廷彦"
  },
  {
    "id": "eebff011-5fb5-4161-9892-b681d1755461",
    "title": "寄外",
    "paragraphs": "帘里孤灯觉晓迟，独眠留得宿粧眉。珊瑚枕上惊残梦，认得萧郎马过时。",
    "author": "丘氏"
  },
  {
    "id": "a8b60d1f-c6b4-4238-8e3a-b96ddb82e195",
    "title": "回文  其一",
    "paragraphs": "红窗小立低声怨，永日春寒斗帐空。中酒落花飞絮乱，晓鶑啼破梦匆匆。",
    "author": "无名氏"
  },
  {
    "id": "5f0f01b2-1bbf-404a-ab5e-5956600e3e2a",
    "title": "回文  其二",
    "paragraphs": "同谁更倚闲窗绣，落日红扉小院深。东复西流分水岭，恨兼愁续断弦琴。",
    "author": "无名氏"
  },
  {
    "id": "42761a49-41bd-4ad2-8eb3-04f4ba79019d",
    "title": "回文  其三",
    "paragraphs": "寒信风飘霜叶黄，冷灯残月照空牀。看君寄忆回文锦，字字萦愁写断肠。",
    "author": "无名氏"
  },
  {
    "id": "b50555a4-2892-4427-bce1-75404a429aa2",
    "title": "回文  其四",
    "paragraphs": "前堂画烛残凝泪，半夜清香旧惹衾。烟锁竹枝寒宿鸟，水沈天色霁横参。",
    "author": "无名氏"
  },
  {
    "id": "722d6515-e2ce-4e47-96f7-42177c13ab2d",
    "title": "回文  其五",
    "paragraphs": "娥翠敛时闻燕语，泪珠弹处见鸿归。多情妾似风花乱，薄倖郎如露草晞。",
    "author": "无名氏"
  },
  {
    "id": "66151d9c-dc56-4375-aa80-e2070fb5495b",
    "title": "题寝宫诗",
    "paragraphs": "农桑不扰岁常登，边将无功吏不能。四十二年如梦过，东风吹泪洒昭陵。",
    "author": "无名氏"
  },
  {
    "id": "0ea6fdd4-5a54-417c-bd94-8b8b197327a9",
    "title": "野梅",
    "paragraphs": "舍南舍北雪犹存，山外斜阳不到门。一夜冷香清入梦，野梅千树月明村。",
    "author": "陈天锡"
  },
  {
    "id": "41a58908-93fc-4f57-8d50-42b3123af143",
    "title": "黄山",
    "paragraphs": "三十六峰高倚天，瑶台金阙贮神仙。嵩阳若与黄山比，犹少灵砂一道泉。",
    "author": "无名氏"
  },
  {
    "id": "a202e8c4-1654-425e-9240-5c98e4de81ab",
    "title": "寄外  其一",
    "paragraphs": "碧纱窗外一声蝉，牵断愁肠懒昼眠。千里才郎归未得，无言空拨玉炉烟。",
    "author": "刘彤"
  },
  {
    "id": "2bc29583-8557-4602-ae9e-167f5c5ad821",
    "title": "寄外  其二",
    "paragraphs": "画扇停挥白日长，清风细细袭罗裳。女童来报新篘熟，安得良人共一觞。",
    "author": "刘彤"
  },
  {
    "id": "4eee65cb-03a9-4680-962a-daacbb6f3bc2",
    "title": "回文  其一",
    "paragraphs": "春晚落花馀碧草，夜凉低月半枯桐。人随远雁边城暮，雨映疏帘绣阁空。",
    "author": "无名氏"
  },
  {
    "id": "4f4f7d66-af4a-4dce-9935-4ef9cefdb64c",
    "title": "回文  其二",
    "paragraphs": "红手素丝千字锦，故人新曲九回肠。风吹絮雪愁萦骨，泪洒缣书恨见郎。",
    "author": "无名氏"
  },
  {
    "id": "88a9c487-1a06-4571-a2b7-974ec3ad971f",
    "title": "回文  其三",
    "paragraphs": "羞看一首回文锦，锦似文君别恨深。头白自吟悲赋客，断肠愁是断弦琴。",
    "author": "无名氏"
  },
  {
    "id": "61b5c6c0-cd35-4382-9903-ff6cc8933d56",
    "title": "渔父词  其一",
    "paragraphs": "本是潇湘一钓客，自东自西自南北。只把孤舟为屋宅。无宽窄，幕天席地人难测。",
    "author": "释圆"
  },
  {
    "id": "ab50b004-0cde-49cf-8f7e-c0bb6dabb0a6",
    "title": "渔父词  其二",
    "paragraphs": "顷闻四海停戈革，金门懒去投书策。时向滩头歌月白。真高格，浮名浮利谁拘得。",
    "author": "释圆"
  },
  {
    "id": "ed9a51de-8ce5-430d-928d-ea9d8ed5e126",
    "title": "山居  其一",
    "paragraphs": "拙直自知趋世远，疏愚赢得住山深。现成活计无他物，只有鳞皴杖一寻。",
    "author": "淳藏主"
  },
  {
    "id": "2d091554-b114-4252-b250-e7b1c687e60c",
    "title": "山居  其二",
    "paragraphs": "屋架数椽临水石，门通一径挂藤萝。自缘此处宜投老，饶得溪云早晚过。",
    "author": "淳藏主"
  },
  {
    "id": "5e706194-8b1b-4a75-bcdf-6ae380fd8f84",
    "title": "山居  其三",
    "paragraphs": "自笑疏狂同拾得，谁知癡钝若南泉。几回食饱游山倦，只么和衣到处眠。",
    "author": "淳藏主"
  },
  {
    "id": "6f5e1de4-10be-49d3-a9c2-559a9115db5f",
    "title": "山居  其四",
    "paragraphs": "无心閒淡云归洞，有影澄清月在潭。此景灼然超物外，本来成现不须参。",
    "author": "淳藏主"
  },
  {
    "id": "a7bfb4cf-31b0-4d56-a322-8d29ac178413",
    "title": "山居  其五",
    "paragraphs": "随身只有过头杖，饱腹唯凭折脚铛。几度遣閒何处好，水声山色里游行。",
    "author": "淳藏主"
  },
  {
    "id": "8dc72219-15eb-4aad-8bff-5c9889875784",
    "title": "山居  其六",
    "paragraphs": "瓦炉爇处清烟霭，铁磬敲时晓韵寒。一穿数珠粗又重，拈来百八不相谩。",
    "author": "淳藏主"
  },
  {
    "id": "029568be-2eec-4d70-a7ae-900a96317434",
    "title": "山居  其七",
    "paragraphs": "一瓢颜子非为乐，四壁相如未是高。争似山家真活计，屋头松韵泻秋涛。",
    "author": "淳藏主"
  },
  {
    "id": "993beb00-0438-43ac-8446-d3def63b0cd4",
    "title": "山居  其八",
    "paragraphs": "数行大字贝多叶，一炷粗香古柏根。石室静延春昼永，杜鹃啼破落花村。",
    "author": "淳藏主"
  },
  {
    "id": "23a45966-ff84-4009-9189-9e53bbe71ebc",
    "title": "山居  其九",
    "paragraphs": "渔父子歌甘露曲，拟寒山咏法灯诗。深云莫谓无人听，万像森罗历历知。",
    "author": "淳藏主"
  },
  {
    "id": "60a7bf43-1de4-4a37-ac0c-e3d4ccf959d5",
    "title": "山居  其一○",
    "paragraphs": "坐石已知毛骨冷，漱泉长觉齿牙清。箇中有味忘归念，身老无馀合此情。",
    "author": "淳藏主"
  },
  {
    "id": "12318be3-6549-4683-8059-838e1a209ad1",
    "title": "山居  其一一",
    "paragraphs": "幽巖静坐来驯虎，古涧经行自狎鸥。不是忘机能绝念，大都投老得心休。",
    "author": "淳藏主"
  },
  {
    "id": "7def8480-6574-45c2-afae-b170c9a920ab",
    "title": "山居  其一二",
    "paragraphs": "怕寒嬾剃髼松发，爱煖频添榾柮柴。栗色伽梨撩乱挂，谁能劳苦强安排。",
    "author": "淳藏主"
  },
  {
    "id": "df26539e-ba6a-4c33-a13d-d7f8ad9a178d",
    "title": "题雁荡龙鼻水",
    "paragraphs": "雨足云收得暂閒，谩将头角寄空山。鼻端一滴无多子，引得人人到此间。",
    "author": "肱禅师"
  },
  {
    "id": "517daa62-afef-4b0e-a768-816bdf79a582",
    "title": "贻老僧",
    "paragraphs": "俗腊知多少，庞眉拥毳袍。看经嫌字小，问事爱声高。暴日终无厌，登阶渐觉劳。自言曾少壮，游岳两三遭。",
    "author": "信禅师"
  },
  {
    "id": "d95ee779-0d90-46c5-96d5-ce9c8d92d4fe",
    "title": "题壁  其一",
    "paragraphs": "自从南岳来雪窦，二十馀年不下山。两处居庵身已老，又寻幽谷养衰残。",
    "author": "和庵主"
  },
  {
    "id": "eced66a5-e759-4fb0-a502-500a262d3363",
    "title": "题壁  其二",
    "paragraphs": "十方世界目前宽，抛却云庵过别山。三事坏衣穿处补，一条藜杖伴清閒。",
    "author": "和庵主"
  },
  {
    "id": "1b929934-523f-4786-b0bc-83a2642a6e72",
    "title": "题壁  其三",
    "paragraphs": "黄皮裹骨一常僧，坏衲蒙头百虑澄。年老嬾能频对客，攀萝又上一崚嶒。",
    "author": "和庵主"
  },
  {
    "id": "a339ed84-fcf1-4515-a12d-35ca0b27b511",
    "title": "永和县上巳",
    "paragraphs": "记得兰亭祓禊辰，今朝兼是永和春。一觞一咏无诗侣，病倚山窗忆故人。",
    "author": "王驾"
  },
  {
    "id": "c2d126e0-d2a5-4c5a-bdf1-ce3eb01be35d",
    "title": "四时诗 春",
    "paragraphs": "风吹细浪低田麦，雨过初分浅水秧。红树半开桃脸嫩，绿波深映柳丝长。",
    "author": "徐瓘"
  },
  {
    "id": "4c28a741-1b76-422e-ba9d-63a71f403746",
    "title": "四时诗 夏",
    "paragraphs": "林垂紫李玉成蹊，水映红榴石近溪。深栋双双飞燕语，阴槐绿树万蝉嘶。",
    "author": "徐瓘"
  },
  {
    "id": "29ef542e-b4b6-46af-a495-642677bc846c",
    "title": "四时诗 秋",
    "paragraphs": "红飘乱叶树连枝，雨著疏花菊遶篱。蓬转恨多饶白发，鸿归数处寄新诗。",
    "author": "徐瓘"
  },
  {
    "id": "30155472-c256-418f-8bcb-ba1f4754ed50",
    "title": "四时诗 冬",
    "paragraphs": "飞花雪片落梅残，兴发歌楼酒量宽。矶石钓鱼观冻手，衣蓑绿映暮江寒。",
    "author": "徐瓘"
  },
  {
    "id": "e22b21ba-e3b7-4449-b69a-17bb427d6fdf",
    "title": "偶书",
    "paragraphs": "明中悟理造忱诚，性觉通真见即行。生不生来空是境，有无有处化为城。荣枯现梦因缘想，色相求心妄执情。名与实亡都在道，盲聋苦学漫营营。",
    "author": "徐瓘"
  },
  {
    "id": "4f753035-906b-4d33-92eb-db3aba759733",
    "title": "次韵吴叔廉山村",
    "paragraphs": "田绕青山好住家，短篱疏圃接丘麻。烟村远近栖鸦乱，竹岸高低飞鹭斜。泉喷石间巖湧雪，雾浮堤外柳吹花。连云碧色秋光冷，眠犊黄昏草长芽。",
    "author": "许存我"
  },
  {
    "id": "60a067e3-fed5-4bf2-9041-d8e9916bbd8a",
    "title": "题谢先生白云庵",
    "paragraphs": "桃源洞口武陵人，跳出红尘二十春。但喜白云深有趣，不知青眼近来亲。丹砂已向坤炉伏，玉汞先从坎鼎烹。活计一张焦尾外，碧坛三尺礼星辰。",
    "author": "曹道冲"
  },
  {
    "id": "765ea417-2e21-4165-9295-5846c0c983d6",
    "title": "陶公醉石",
    "paragraphs": "五字高吟酒一瓢，庐山千古想风标。至今门外青青柳，不为东风肯折腰。",
    "author": "无名氏"
  },
  {
    "id": "fd692091-6ec9-4bf5-98a1-ff0a7f3b291c",
    "title": "靖州歌",
    "paragraphs": "小娘子，叶底花，无事出来喫盏茶。",
    "author": "无名氏"
  },
  {
    "id": "0d5ee83f-9973-41ec-a29b-761c5ef3e435",
    "title": "油污衣",
    "paragraphs": "一点清油污白衣，斑斑駮駮使人疑。纵饶洗遍千江水，争似当初不污时。",
    "author": "无名氏"
  },
  {
    "id": "f6f36708-20e5-4751-b3c1-bb9c0b6e5541",
    "title": "绝句",
    "paragraphs": "四面峰峦翠入云，一溪流水漱山根。老僧只恐山移去，日午先教掩寺门。",
    "author": "释惟茂"
  },
  {
    "id": "1b403ffe-ab4e-4ce5-9b33-4ae1ca2f3854",
    "title": "三鸦镇题壁",
    "paragraphs": "二年憔悴在三鸦，无米无钱怎养家。每日两餐唯是藕，看看口里出莲花。",
    "author": "无名氏"
  },
  {
    "id": "b90ebf7a-12eb-474b-bf87-c03fabc0a790",
    "title": "和孝狗歌",
    "paragraphs": "慈乌反哺古所称，不闻乳狗能效颦。鹿坡王氏世吉人，乞得乳狗于良邻。良邻家贫并日食，狗母长饥骨柴立。乳狗食竟掉尾归，呕食餵母使母肥。朝餐归呕暮复续，兽类之中颍考叔。纷纷养志多缺如，惭愧四足之韩卢。",
    "author": "无名氏"
  },
  {
    "id": "a6bb5ac5-b3b0-4ab0-b9e1-2e12b550d0ad",
    "title": "伤双燕",
    "paragraphs": "燕燕于飞春欲暮，终日呢喃语如诉。但闻寄泪来潇湘，不闻有意如烈妇。夏氏狂儿好游猎，弹射飞禽类几绝。梁间双燕衔泥至，飞镞伤雄当儿戏。雌燕视之兀如癡，不能人言人不知。门前陂水清且泚，一飞径溺澄澜底。伤哉痛恨应未休，安得化作吕氏女，手刃其头报夫仇。",
    "author": "无名氏"
  },
  {
    "id": "ede5c5f8-36bf-4af1-b1ab-6508e1cf5dca",
    "title": "天柱雉儿行",
    "paragraphs": "当年江上扬风舲，淮山望极排空青。今登天柱赏潜皖，元是吾家翡翠屏。禅丛一室因栖寄，选胜寻幽辨真伪。虚廊揩藓读残碑，三百年前刊异事。此山开闢至唐初，干元中作金仙居。彭门大师曰崇惠，裁基创始成茅庐。牛头道化将雄镇，浮世劳生未知信。乘开石上诵莲文，非谓疏慵效精进。空山白昼接清宵，坏衲披肩度寂寥。玲珑宛转断人虑，七轴圆音震海潮。奇哉有物名缘会，锦绣毛衣胜䌽绘。常伴山鸡与鹧鸪，优游饮啄烟霞外。山梁畴昔歎时哉，此日祇园应世来。昂头敛翼傍禅石，下风侧听忘惊猜。醍醐洒尽烧心火，暮去朝还无不可。宜成永向佛菩提，春燕秋鸿岂知我。俄闻荒草蜕其身，梦魂夜告生为人。幽奇溪石验端的，右胁遗翎迹尚新。妙龄自厌居民俗，祝发依师隠林麓。他经虽授难遽通，唯有芬陀利精熟。师因叹息省前缘，法种慈熏岂偶然。立名定体标殊特，灵休表示为佳传。闲行宴坐何超脱，古鑑无尘罢挥拂。登高临远快幽情，满目风光旧时物。几席巾瓶侍服勤，阒阒孜孜十九春。西原危坐顺圆寂，戒珠数粒辉香薪。真源始觉初无碍，月转辽空水归海。千圣徒中孰后生，一片灵台长不昧。回观轮里漫啁啾，暖日和风戏未休。恩冤追逐荡不返，六道三途岂自由。君不见潘安夸射赋，洞尔胸兮穿尔嗉。又不见退之咏猎诗，马前五色堕离披。云间哮击惧鹰隼，草中窜伏忧狐狸。鲁恭去后无消息，更有仁恩霑动植。桑下驯游哺影时，未必儿童能隠恻。浮屠窣堵镇盘冈，累闻继夕腾禅光。圣贤田地亦如此，方寸凡情未可量。蜀川鹦鹉持经法，舍利精荧满金匣。至今忌日惨巖峦，羣类悲鸣绕层塔。近岁濡须释子家，松枝雀化皆称嗟。纤毫不动几寒暑，翻然只恐临苍霞。贤王国士称奇绝，巨石丰碑争颂说。妙墨高文灿斗星，陵迁谷变相磨灭。也知灵识尽超冥，证出斯禽事显明。寄言嗜欲沈迷者，请看天柱雉儿行。",
    "author": "利书记"
  },
  {
    "id": "085b212b-96b7-45e1-b905-876951179a17",
    "title": "冬日雷雨",
    "paragraphs": "劈面同云布，雨共雪无数。雷又似打鼓，风又似拽锯。雹子遍四郊，电光照四处。晚了定似晴，天也撰不去。",
    "author": "段油"
  },
  {
    "id": "2500517f-0d62-42c8-8edd-238cfca63038",
    "title": "自题懒愚室",
    "paragraphs": "君不见南岳懒残师，佯狂啖残食。鼻涕任垂颐，懒为俗人拭。又不见愚溪子柳子，堂堂古遗直。以愚名溪山，于今慕其德。二子真吾师，欲见不可得。唯有懒愚树，终日对颜色。齐威勤读书，轮扁巧斵轮。勤巧动心志，何如懒愚贞。衰年发已皤，行少坐时多。亦欲傚勤巧，奈此懒愚何。",
    "author": "何师韫"
  },
  {
    "id": "2a47bc78-c0c0-4b62-893f-8c580b8878fc",
    "title": "失假山偈",
    "paragraphs": "片石亡来岁月深，昔时来觅到如今。谁知只在家山里，枉费工夫别处寻。",
    "author": "何师韫"
  },
  {
    "id": "cb78bf94-03a8-48c8-8c0c-3af973fb09f4",
    "title": "题沈乌盆尸股",
    "paragraphs": "洪州沈乌盆，塑佛舍三尊。一朝饥冻死，衣不庇其臀。",
    "author": "李氏子"
  },
  {
    "id": "46dc22b4-4c3d-4d65-99c9-2f8d3713d527",
    "title": "浄明寺",
    "paragraphs": "疏篁葱蒨云添润，乱石玲珑藓借斑。小有洞从仇穴入，妙峰顶对德云间。",
    "author": "边郎中"
  },
  {
    "id": "49230ba2-082e-4b64-aedb-007daf19ac95",
    "title": "句",
    "paragraphs": "绕砌浅莎鸣促织，断檐残雨挂游丝。",
    "author": "释惠隆"
  },
  {
    "id": "3a97b459-8afc-4374-9a2a-837f48bdb889",
    "title": "句",
    "paragraphs": "十年弓剑为谁苦，万里山河不自由。",
    "author": "释文或"
  },
  {
    "id": "8b87eefe-0afc-4602-8f98-ebd7dff27797",
    "title": "句",
    "paragraphs": "一向乱云寻不得，几番临水待归来。",
    "author": "文喜"
  },
  {
    "id": "1bc42445-4f2a-49a1-ae94-54cb3eb9979f",
    "title": "自题诗集",
    "paragraphs": "新集刍荛六百篇，冥搜疑到不还天。多惭未得骚人旨，虚役身心五十年。",
    "author": "释宗美"
  },
  {
    "id": "afb424aa-ac9e-499e-8b9a-35f7aac3f8c3",
    "title": "题延福寺",
    "paragraphs": "倚槛寒松偃，连云一径横。就中图不得，窗户入江声。",
    "author": "释宗美"
  },
  {
    "id": "7f161865-40dc-4ec7-ad96-b68879969b47",
    "title": "句",
    "paragraphs": "浣纱旧曲何人笛，一一随风到客舟。",
    "author": "释宗美"
  },
  {
    "id": "99814cd0-cc3e-43ef-9c05-02f88767b298",
    "title": "句",
    "paragraphs": "浅水短芜调马地，淡云微雨养花天。",
    "author": "耿仙芝"
  },
  {
    "id": "f05441e0-fc10-4faf-b9ab-3cbc483ec98c",
    "title": "榴花洞",
    "paragraphs": "江山巧秀入禅扃，四望仙源画未真。万叠好峰侵碧落，一条流水隔红尘。涧边鹿迹知何代，洞口榴花镇似春。自恨声名尚牵锁，无因长对社中人。",
    "author": "魏万"
  },
  {
    "id": "c1986fba-6838-4aab-bb0f-f10a98d8a6b6",
    "title": "皇恩寺",
    "paragraphs": "睿泽覃来数百年，海山高处有祇园。禅林自是三三界，尘世谁知十二门。诗客迢迢寻义路，禅翁特特起谈轩。香炉顶上垂东注，万派分明出一源。",
    "author": "潘诚"
  },
  {
    "id": "7ad5791f-07f4-4a77-b3d4-32c37b5184c8",
    "title": "句",
    "paragraphs": "松欺腊雪千年古，竹扫溪风六月寒。",
    "author": "释子耶"
  },
  {
    "id": "bcca12c3-42b1-48d6-a23a-3ff326b9cdce",
    "title": "剑池",
    "paragraphs": "剑去池空一水寒，游人到此凭阑干。年来是事消磨尽，只有青山好静看。",
    "author": "徐忻"
  },
  {
    "id": "fe25536c-a251-4536-91c6-5f7d4d6b5139",
    "title": "句",
    "paragraphs": "著衣轻有晕，入水淡无痕。",
    "author": "徐忻"
  },
  {
    "id": "adc154ad-5324-4ad0-8097-0b1b4f4153d7",
    "title": "句",
    "paragraphs": "国人久倚东园望，拟筑沙堤到广陵。",
    "author": "李荣"
  },
  {
    "id": "7b8b891c-a77d-4ab2-ac0d-d3035383a913",
    "title": "挽敦夫",
    "paragraphs": "人物于今叹渺然，孤坟宿草已生烟。日暮行人道傍舍，应何年少共谈禅。",
    "author": "蔡光启"
  },
  {
    "id": "0b3c88c4-0fc2-412f-b9ed-7131eb517135",
    "title": "梵王宫",
    "paragraphs": "灵鳌戴出梵王宫，殿阁崔巍百世雄。额古泽心颁建武，地锺元气孕鸿蒙。云连吴楚江山秀，水接沧溟海日红。我欲楞伽分半榻，汲泉煮茗话真空。",
    "author": "吴山"
  },
  {
    "id": "6d189c4e-b046-4f0d-8091-9d3f8fee8dfa",
    "title": "句",
    "paragraphs": "外列千区民庶巷，中藏万载帝王家。",
    "author": "吴山"
  },
  {
    "id": "b39ec101-fe31-4899-920f-88c103880703",
    "title": "诗一首",
    "paragraphs": "山行似觉鸟声殊，渐近神仙简寂居。门外长溪容浄足，山腰苦笋耿盘蔬。乔崧定有藏丹处，大石仍存拜斗馀。弟子苍髯年八十，养生世世授遗书。",
    "author": "无名氏"
  },
  {
    "id": "107277fc-9331-4988-af3c-43b7de7592bc",
    "title": "句",
    "paragraphs": "浮云有意藏山顶，流水无声入稻田。古木微风时起籁，诸峰落日尽藏烟。",
    "author": "无名氏"
  },
  {
    "id": "3260eaf1-1286-4d77-9c97-2cea3a256499",
    "title": "句",
    "paragraphs": "郡城好处西州无，两江回合东南隅。",
    "author": "程端"
  },
  {
    "id": "f1e0c884-1dc3-4192-968c-d3d9e923263b",
    "title": "温泉",
    "paragraphs": "浴罢临泉一整冠，令人搔首忆长安。御汤摇荡双龙影，疑是胡儿簇马鞍。",
    "author": "查蔤"
  },
  {
    "id": "3259cfa9-ba73-467b-b590-83b03df4ad40",
    "title": "句",
    "paragraphs": "潼关一败胡儿喜，簇马骊山看御汤。",
    "author": "查蔤"
  },
  {
    "id": "abd1354d-d090-4f83-b0d5-54e87a8dbc0a",
    "title": "句",
    "paragraphs": "山色监巴迥，江流入汉清。",
    "author": "崔仰之"
  },
  {
    "id": "f789e6ff-e2ee-4403-a37a-a94c88bec101",
    "title": "句",
    "paragraphs": "山遶一城藏古寺，江连二水送孤舟。",
    "author": "李简"
  },
  {
    "id": "e9ad22a4-c9db-4624-88fc-1dabc6eb2296",
    "title": "上太师公相生辰诗十首  其一",
    "paragraphs": "地灵人杰产忠良，瑞霭龙蟠虎踞乡。天欲中兴神降岳，世将嘉靖弼生商。和羹早报梅花信，寿酒先飞柏叶觞。笑指山南成带砺，庞眉与国等绵长。",
    "author": "无名氏"
  },
  {
    "id": "c39a1cf7-3acc-4267-879d-f35ea2a81a14",
    "title": "上太师公相生辰诗十首  其二",
    "paragraphs": "运锺百六扰神州，国祚当时剧赘旒。独借奇材支大厦，允资巨力障横流。啸呼左袒安刘氏，指顾南冠絷楚囚。整顿干坤康济了，千龄翊宋永同休。",
    "author": "无名氏"
  },
  {
    "id": "96474e2d-c47e-4c87-ba67-7eca75f8ed56",
    "title": "上太师公相生辰诗十首  其三",
    "paragraphs": "扬眉吐气快生风，万里归来虎帐中。竭节任公营大计，解纷排难激丹衷。只凭忠信行蛮貊，遂使声名等岱崧。一德一心天所祐，定知福寿享无穷。",
    "author": "无名氏"
  },
  {
    "id": "247ea009-dea3-47f1-9b9d-7b94d2e16942",
    "title": "上太师公相生辰诗十首  其四",
    "paragraphs": "交欢邻国独推诚，不顾流言断必行。直欲生灵跻寿域，聊将干舞解平城。坐扶国祚齐箕翼，立挽天河洗甲兵。和议一成夷夏福，苍生击壤咏昇平。",
    "author": "无名氏"
  },
  {
    "id": "e4e0fafe-2c5e-48ca-bafd-8b99985d6979",
    "title": "上太师公相生辰诗十首  其五",
    "paragraphs": "谈笑能令国势强，一时忠义凛秋霜。挽回騩驭还长乐，直把鸿勳纪太常。问寝东朝宫殿晓，来庭北使塞垣长。辅成孝弟光寰宇，竹帛仍传万世芳。",
    "author": "无名氏"
  },
  {
    "id": "0ec62dba-c94a-40dd-b090-a50d302ee202",
    "title": "上太师公相生辰诗十首  其六",
    "paragraphs": "跋扈骄矜势纠纷，兵威不戢定将焚。权归宥密消兵衅，力埽欃枪息祲氛。鸿剑将军休画策，捧觞都护罢论勳。四方廊廊无馀事，咸仰伊周辅圣君。",
    "author": "无名氏"
  },
  {
    "id": "d845609e-ddd6-4e7c-a605-39eb880cad7b",
    "title": "上太师公相生辰诗十首  其七",
    "paragraphs": "偃伯灵台涤翳昏，太平有象更何言。百神禋祀承天贶，万里调元识定尊。复见汉仪难并举，请观周乐足同论。秉钧当轴诚知体，坐使先生道满门。",
    "author": "无名氏"
  },
  {
    "id": "48c8125d-c00c-491a-9d53-050c75fa9673",
    "title": "上太师公相生辰诗十首  其八",
    "paragraphs": "骑𡏖蒙蒙一洗空，恢崇儒馆阐文风。正当世祖投戈际，远迈元和沸鼎中。坐使车书同万里，行看冠盖袭诸戎。我公勳业追王佐，岂比区区颂泮宫。",
    "author": "无名氏"
  },
  {
    "id": "22432ddb-60d0-4b61-a16b-fe29d8a7b240",
    "title": "上太师公相生辰诗十首  其九",
    "paragraphs": "勤劳王室见周公，报赐宜膺曲阜封。兆见维秦符佐命，祥开有魏庆畴庸。申加井赋恩方洽，倍衍圭腴赏正浓。一德君臣千载遇，九州四海仰云龙。",
    "author": "无名氏"
  },
  {
    "id": "facc883b-8e23-46e0-b288-e046133c0a60",
    "title": "上太师公相生辰诗十首  其一○",
    "paragraphs": "手扶日月补圜穹，锡第庸旌再造功。乐奏钧天迎骑拥，诗歌湛露晏堂丰。属车临幸龙颜喜，拔宅飞升帝眷隆。燕雀非惟依讬计，华夷亿万頼帡幪。",
    "author": "无名氏"
  },
  {
    "id": "5e5eb165-da62-4b6d-b1b6-beaa1a76f52f",
    "title": "题常山店壁",
    "paragraphs": "迢递投前店，飕飗守破窗。一灯明复暗，顾影不成双。",
    "author": "张惠卿"
  },
  {
    "id": "5d518005-0297-4cdb-aa7a-e9f912573079",
    "title": "句  其一",
    "paragraphs": "一色楼台三十里，不知何处觅孤山。",
    "author": "无名氏"
  },
  {
    "id": "bd33c4eb-9a4f-4771-b67a-1bf148aec8df",
    "title": "句  其二",
    "paragraphs": "地下若逢秦相国，也应不说到沅湘。",
    "author": "无名氏"
  },
  {
    "id": "56e77fe7-2164-45c3-964c-a7250554496a",
    "title": "题刘武僖题名后",
    "paragraphs": "一入侯门海样深，漫留名字恼行人。夜来彷彿高唐梦，犹恐行云意未真。",
    "author": "无名氏"
  },
  {
    "id": "53ec11ce-97cf-434f-a9fc-82bdd91b915d",
    "title": "句",
    "paragraphs": "照天不夜梨花月，落地无声柳絮风。",
    "author": "周伯仁"
  },
  {
    "id": "d62d35db-4f04-4b5d-8d37-f064d0067ea1",
    "title": "王文孺臞庵",
    "paragraphs": "藜苋幽人室，丘园隠者居。一原青嶂合，万水绿阴疏。手把归田赋，腰悬种树书。桑麻连畛秀，网罟入溪渔。",
    "author": "徐作"
  },
  {
    "id": "86e105c0-9f71-4df8-badf-29589f77b187",
    "title": "臞庵",
    "paragraphs": "清江绕槛白鸥飞，坐看潮痕上钓矶。松菊未荒元亮径，芰荷先制屈平衣。窗前枫叶晓初落，亭下鲈鱼秋正肥。安得从君理蓑笠，櫂歌相趁入烟霏。",
    "author": "沈某"
  },
  {
    "id": "c531eeae-da15-4004-8fa6-fc9a4031a8a9",
    "title": "观沧浪亭石感而有作",
    "paragraphs": "苏君在朝人不知，苏君既没人悲之。流风遗书见称道，高文大句争提撕。壁间草隶亦不置，剥苔椎土无弃遗。乃知死不与人共利害，而后不为时所疑。沧浪亭空卉木老，古石苍苍颜色好。无胫犹能千里来，致身忽在都门道。帝都王侯好事多，相看自悔取不早。君不见吴兴长史春襴衫，闭门抱恨长枯槁。",
    "author": "刘敬"
  },
  {
    "id": "fa680369-07b3-4ae6-9085-3cd914d2e21e",
    "title": "游秀峰寺",
    "paragraphs": "晓乘轻舸出江城，晚上篮舆却倦行。尽日松风响巖谷，小窗听作乱泉声。",
    "author": "刘无降"
  },
  {
    "id": "a3eed126-7faf-4f62-bb77-46169c781dd0",
    "title": "吴中寒食",
    "paragraphs": "寒食家家踏晓晴，好风吹我出重城。几湾野水迎人白，数点家山刮眼明。已有鸰原联乘乐，何须鹢尾并桡行。山前父老应相笑，为我频来学送迎。",
    "author": "林歆"
  },
  {
    "id": "225123a8-59f7-4247-a8b7-5f340cab19da",
    "title": "白莲花  其一",
    "paragraphs": "神物何由测，芬陀陆地兴。素芳呈玉雪，梵刹肇丘陵。换额从偏霸，悬碑自老僧。慇懃劝来者，期使续千灯。",
    "author": "释惠日"
  },
  {
    "id": "99423725-bfee-4646-9d9e-4171b2499140",
    "title": "白莲花  其二",
    "paragraphs": "白羽芬葩陆地莲，可曾摇曳水中天。肯于素艳分新洁，不与红酣鬭碧鲜。玉井无因期摘实，金园有兆必开先。应知瑞与优昙并，一朵腾芳万古传。",
    "author": "释惠日"
  },
  {
    "id": "88b65e38-af32-4a31-b88b-19fd38e12902",
    "title": "句",
    "paragraphs": "近人方贺厦，如客已惊秋。",
    "author": "汤黄中"
  },
  {
    "id": "b5d2a874-a716-4d46-97f5-15de6a1c5972",
    "title": "游呪土寺西台",
    "paragraphs": "偶到城西寺，人言呪土坟。夕阳台半出，秋草径才分。地下无红粉，天边有碧云。徘徊追往事，风急叶纷纷。",
    "author": "蒲瀛"
  },
  {
    "id": "0b20529a-0385-4525-8227-ea7bff22e5d5",
    "title": "宿灵泉无我轩怀次山",
    "paragraphs": "幽轩著无我，居此合何人。闻道东山隠，当时此地亲。心源将止水，世事甚浮云。今日寻遗迹，空馀淡墨春。",
    "author": "蒲瀛"
  },
  {
    "id": "29d07d21-183b-40f7-be05-257a571863d9",
    "title": "次韵袁升之游海云寺鸿庆院山茶之什  其一",
    "paragraphs": "山茶两本上连空，叠叶栖枝占佛宫。雀尾有金输绀碧，鹤头无火让殷红。优于峡茗称呼异，劣与梅花气候同。谁识诸天雨花外，道人宴坐雪霜中。",
    "author": "蒲瀛"
  },
  {
    "id": "e4d074cc-a802-4ff5-9035-36e25e57a551",
    "title": "次韵袁升之游海云寺鸿庆院山茶之什  其二",
    "paragraphs": "年年花叶炫虚空，岁月循环十二宫。对植霜天无頼碧，特开金地可怜红。长春比并何妨别，密雪交加有底同。不必传神呼赵老，君诗元在典刑中。",
    "author": "蒲瀛"
  },
  {
    "id": "6e1ab9bc-c8a8-4052-8386-a95c46e5e6eb",
    "title": "次韵袁升之游海云寺鸿庆院山茶之什  其三",
    "paragraphs": "花开似火半烧空，荧惑飞来失故宫。但见洛人夸魏紫，谁知蜀国产真红。肯随月季无时节，应怪梅花有异同。远挈一罇谁伴我，还从山里望城中。",
    "author": "蒲瀛"
  },
  {
    "id": "0c9bf57b-9bbb-4669-9990-564148b00b08",
    "title": "次韵袁升之游海云寺鸿庆院山茶之什  其四",
    "paragraphs": "对境那能问色空，山茶花发映莲宫。攻馀瑟瑟风摇绿，刑尽猩猩日晒红。大雪迷漫元斗异，千林摇落不雷同。何须诳汝老迦叶，分付阇黎一笑中。",
    "author": "蒲瀛"
  },
  {
    "id": "4cf18d44-2fc0-47c3-ad49-7ade57c106d0",
    "title": "次韵袁升之游海云寺鸿庆院山茶之什  其五",
    "paragraphs": "腊月寒冰火满空，玄冥移种祝融宫。雪霜底事论坚白，儿女何知爱软红。金鼎转丹应有异，玉沙洗水若为同。细思造物元无物，颠倒繁华掌握中。",
    "author": "蒲瀛"
  },
  {
    "id": "c066015f-e260-42c9-9692-60208298427b",
    "title": "次韵袁升之游海云寺鸿庆院山茶之什  其六",
    "paragraphs": "花发今年喜不空，遨头肃客上萧宫。雪残千嶂犹连白，风引双旌欲鬭红。他日勳名三事在，先春和气万家同。等閒草木蒙湔祓，况入寻常顾盼中。",
    "author": "蒲瀛"
  },
  {
    "id": "eef467f2-1a32-4f3d-9304-813f814837c8",
    "title": "句",
    "paragraphs": "自为名都会，况兼山水州。",
    "author": "蒲瀛"
  },
  {
    "id": "e35d478f-fb48-4ddc-8add-67483e983151",
    "title": "大雄寺",
    "paragraphs": "琉璃叶下剪梧桐，绿子青枝扫地空。俗眼如何有青白，好风安得问雌雄。物随尘境工荣顇，人触心兵战异同。只可轻帆理归兴，暮云萧散大江东。",
    "author": "奕载"
  },
  {
    "id": "c4de0c07-3ea7-40f7-9c5e-04e74d39b715",
    "title": "春帖子",
    "paragraphs": "东方和气斗回杓，龙角中星转紫霄。圣主问安天未晓，求衣亲护玉宸朝。",
    "author": "梁君贶"
  },
  {
    "id": "8a380806-8640-452e-9835-0ed07c0a4b66",
    "title": "赠台倅徐太博",
    "paragraphs": "琼树耸芳蕤，灵根植仙圃。懿哲蕴英才，妙岁冲云路。曲台峻清秩，峨冠凛奇趣。霞城倅郡条，惠爱春荣布。心陂万顷澄，羣物欣翔鹭。浮云摈繁虑，虚舟游太素。庾楼明月情，谢塘春草句。沙鸟下琴轩，江风起厅树。颙昂出俗操，益为时贤慕。异日柏梁游，渊云让孤步。",
    "author": "释长吉"
  },
  {
    "id": "a69dc09b-54a5-477a-b535-cf1c7f42211b",
    "title": "赠郡纠陈员外",
    "paragraphs": "耿介蕴国器，兹焉纠郡纲。清规禀诗礼，华阀联簪裳。才刃挺铦利，心鑑涵辉光。盘错无以壅，奸邪固难藏。民冤积已雪，吏局清如霜。弹雀费明月，补履烦干将。火烈金益坚，雪深松愈苍。英声人驰骛，壮气方激昂。凝旒嗣洪业，百辟升贤良。孰知隠鹄志，即起摩天翔。",
    "author": "释长吉"
  },
  {
    "id": "69dd74f0-0388-421f-aa0f-e9fd395a087a",
    "title": "题清辉堂",
    "paragraphs": "结庐江上栖，江云日为侣。江山相掩映，清辉满庭户。沙暝见归禽，潮回闻去橹。落景一帘风，残雪半江雨。中餐啜露葵，午坐烹茶乳。少室传花旨，南华齐物语。隠几赜渊源，篆香随玉麈。爱此坐忘归，东峰月华吐。",
    "author": "释长吉"
  },
  {
    "id": "bc1900a6-e2f2-448b-bc77-27855050c69a",
    "title": "游栖霞宫",
    "paragraphs": "龙虎丹砂炼已成，方瞳绿发僊骨轻。石床半醉海月冷，芝轩长啸天风清。时泛绿觥陪侠客，未骑赤鲤归蓬瀛。朝簪相访惜回驭，屡奏瑶琴太古声。",
    "author": "释长吉"
  },
  {
    "id": "c9440a83-689d-4a17-91a2-5bf944d4caa6",
    "title": "桐柏崇道观",
    "paragraphs": "太帝天坛渤澥连，金霞苍壁隔埃廛。蓬丘不断青禽位，仙仗时来白虎軿。星籥岂惟壶内景，桃花长媚洞中天。优游笑把洪崖袂，瞬息人间又几年。",
    "author": "释长吉"
  },
  {
    "id": "bfe10b25-46cb-476a-b584-77b469c1ccc9",
    "title": "登华顶峰",
    "paragraphs": "偶因华顶宿，擡手摘星辰。不敢高声语，恐惊天上人。",
    "author": "孟观"
  },
  {
    "id": "d54d8bcc-7122-427d-a3e7-9cc85e30d483",
    "title": "石云",
    "paragraphs": "洞府标灵万古传，石云呈瑞始何年。人间欲待为霖雨，但看从龙起碧天。",
    "author": "薛如初"
  },
  {
    "id": "be413bfe-09a7-48db-af9b-063260b32f17",
    "title": "凝真宫",
    "paragraphs": "仙翁曾是便升真，灵迹千年事转新。碧洞峰前开紫府，清溪门外隔红尘。祥云瑞霭笼金殿，羽盖霓旌拥玉晨。今日胜游诚有遇，麻姑留我醉经春。",
    "author": "薛如初"
  },
  {
    "id": "04415ece-187a-4a37-ad7a-b3a41a55cd45",
    "title": "石梁寺",
    "paragraphs": "行破白云山几重，僧牀投宿幸相容。泉声到枕夜无寐，时听隔林方广钟。",
    "author": "石郊"
  },
  {
    "id": "d8137a02-ead1-457d-8dac-403b4cc97190",
    "title": "题仙居县南峰",
    "paragraphs": "山光竹影交寒辉，下有碧清吹涟漪。沙痕隠隠白鸟去，石声凿凿扁舟归。蕙兰发香禅味远，云雾吐秀人家稀。须知春事不可挽，杜鹃已绕林中飞。",
    "author": "郭明甫"
  },
  {
    "id": "3ee57401-a29e-4b4f-824b-944135b11f8b",
    "title": "题樟林寺",
    "paragraphs": "千巖壁立任苍苔，今日玉盘居士来。洗斸云根堪宴坐，不教独秀在天台。",
    "author": "玉盘居士"
  },
  {
    "id": "ed71ea22-21bf-420c-82ba-34c07608909b",
    "title": "题金鼇山如画轩  其一",
    "paragraphs": "古木摇阴绿插空，梵宫寂寞草髼松。可怜昔日掀天事，曾对君王跨六龙。",
    "author": "潘朝英"
  },
  {
    "id": "f506ce9c-14c5-4758-a179-06cf79ae6a17",
    "title": "题金鼇山如画轩  其二",
    "paragraphs": "春潮暮落海门山，百艇齐飞牡蛎滩。分得鱼虾归野市，满江鸥鹭夕阳閒。",
    "author": "潘朝英"
  },
  {
    "id": "7d587b40-9aa2-49a6-af0b-2126f9ddb1fe",
    "title": "题金鼇山如画轩  其三",
    "paragraphs": "乱壑收云接涨澜，一天风露夜漫漫。金鼇不动涵坤轴，海月腾空万宇寒。",
    "author": "潘朝英"
  },
  {
    "id": "619c5f2c-a1ad-471a-8f6a-f858c82fa4d6",
    "title": "题金鼇山如画轩  其四",
    "paragraphs": "倦客登临力已疲，高僧故索小窗诗。江山最好君知否，春去秋来烟雨时。",
    "author": "潘朝英"
  },
  {
    "id": "57ee25d9-0fa7-4780-8814-8598d9178077",
    "title": "别题",
    "paragraphs": "休说三江与五湖，平生心眼此中舒。人人总道浑如画，祇恐丹青画不如。",
    "author": "无名氏"
  },
  {
    "id": "e18ed4a9-0782-4aa5-8c31-7477f634f978",
    "title": "题甯海瀛巖",
    "paragraphs": "温台万丘壑，走遍成重胝。佳山落床头，咫尺反不知。我闻野老说，山乃神石移。蓬莱本三峰，一峰今失之。上干云霓秀，下压鼇背欹。夜半见海日，紫晕开咸池。魑魅著老木，狂鼯向人啼。危亭无遗栋，绝壁无旧题。夫子勇过我，竦身敢独跻。我病不能从，梦寐常追随。秋风海上来，霜清鲈正肥。行寻越溪鞅，肃此世尘鞿。",
    "author": "无名氏"
  },
  {
    "id": "7095397d-5f96-4274-afc5-c95ac7a60659",
    "title": "题司马悔桥",
    "paragraphs": "道书司马悔，福地在天台。兹山秀盘古，亿载青崔嵬。如何越中志，纪载殊未该。浪云唐子微，曾过兹桥来。奉诏悔轻出，欲勒俗驾回。至今名字存，修梁架岩隈。图谍已太戾，土俗尤疏哉。以悔明兹桥，大字标板牌。流传愈讹舛，云笈君试开。",
    "author": "无名氏"
  },
  {
    "id": "bd1fd831-93ca-4c42-a9b9-dbb9157cf825",
    "title": "看弄潮",
    "paragraphs": "弄罢江潮晚入城，红旗飐飐白旗轻。不因会喫翻浪头，争得天街鼓乐迎。",
    "author": "无名氏"
  },
  {
    "id": "0c03352c-be2e-4895-8139-c8c5ea5f5546",
    "title": "句",
    "paragraphs": "中原戎马场，故国虎狼窟。言归成默伤，念之中心栗。",
    "author": "百醉老人"
  },
  {
    "id": "4f0cdc43-9f87-4b61-8606-cdbac6d205ee",
    "title": "庐山白莲社",
    "paragraphs": "晋室陵迟帝纪侵，羣英晦迹匡山阴。楼烦大士麾麈尾，十七高贤争扣几。才高孰谓文中龙，返使伊人思谢公。烟飞露滴玉池空，雪莲蘸影摇秋风。",
    "author": "释怀悟"
  },
  {
    "id": "aed068cb-43a5-461b-93ba-16b57558bfa0",
    "title": "游金庭观",
    "paragraphs": "右军学业隠林丘，世隔年馀景尚幽。苔锁一泓残墨沼，云遮三级旧书楼。欣逢羽客开金阙，快睹仙童侍玉旒。自怪今朝脱凡骨，飞身得向洞天游。",
    "author": "马并"
  },
  {
    "id": "b7ed30e9-d4d6-47cb-b706-efe0b3ffa24c",
    "title": "金庭观",
    "paragraphs": "山属蓬壶第几重，奇峰翠岫绕灵宫。云藏毛竹深深洞，烟起香炉袅袅风。放鹤已归天汉上，养鹅无复小池中。羽人尽得飞章法，神与寥阳路暗通。",
    "author": "李清叟"
  },
  {
    "id": "84309842-5f87-4386-96f3-f1469f50f00e",
    "title": "游金庭观",
    "paragraphs": "寻真穷养浩，崇妙路迢迢。洞掩峰千叠，尘分水一条。白云生石壁，飞阁插崖腰。隠隠存仙迹，浑疑在碧霄。",
    "author": "金卞"
  },
  {
    "id": "183f7b20-700c-40c2-a850-837713c0dd7b",
    "title": "游金庭观",
    "paragraphs": "右军平昔爱观鹅，尚有池塘聚渌波。但见当时尘迹在，徘徊终日对嵯峨。",
    "author": "欧阳建世"
  },
  {
    "id": "779ec283-9407-4f62-b062-29bb142974db",
    "title": "游金庭观",
    "paragraphs": "迢递人间入路遥，忽窥仙阙绝尘嚣。事寻奇异彼燕石，文载兴崇是晋朝。攻艺高楼无笔砚，养鹅灵沼识蒭荛。英雄虽逐年华谢，万古真风冠碧霄。",
    "author": "叶参光"
  },
  {
    "id": "4fd79c88-4c61-42a0-a992-390a5e1ef488",
    "title": "游金庭观",
    "paragraphs": "步步溪山转几重，五云深处敞琳宫。峰峦秀拥神仙至，门径清无世俗风。昼静棋声深院里，月明琴弄夜堂中。丹成仙子无馀事，祇待蟠桃信息通。",
    "author": "李太澄"
  },
  {
    "id": "67abe31b-3ed2-4b03-9b1b-c929485f09f1",
    "title": "端砚",
    "paragraphs": "巖石凝清粹，端然绝世珍。声清轻楚玉，色润胜燕珉。",
    "author": "李朴"
  },
  {
    "id": "b543c5e5-6151-44f1-b3c8-e7cf6e76a6f0",
    "title": "句  其一",
    "paragraphs": "如今竹阁多清兴，紫蟹尖团不数虾。",
    "author": "胡澹翁"
  },
  {
    "id": "799d99d4-2f42-4eb7-9a2c-3c85c2709aac",
    "title": "句  其二",
    "paragraphs": "鲑鱼还抵店，虾蟹不论钱。",
    "author": "胡澹翁"
  },
  {
    "id": "e45e999f-d0fa-4948-926a-1a8a577be762",
    "title": "句  其三",
    "paragraphs": "赤鱼白蟹何足数，风味未可松江鲈。",
    "author": "胡澹翁"
  },
  {
    "id": "281e20fc-337d-40cc-9680-1e67e746d218",
    "title": "鱼簖",
    "paragraphs": "芒苇织帘箔，横当湖水秋。寄言鱼与蟹，机穽在中流。",
    "author": "金嘉谟"
  },
  {
    "id": "24907c67-9cb7-4f80-b428-feea3b6091ad",
    "title": "游它山",
    "paragraphs": "登陆由来说四明，它山胜地久驰名。龙眠巨堰两崖下，鳄吼奔流一水清。瑶阁钟鸣群动息，金轮鼓奏百旦惊。后来水政谁研究，肯与云涛更主盟。",
    "author": "应枢"
  },
  {
    "id": "9089afcb-ee88-4da2-8e63-cc295b59f777",
    "title": "它山堰",
    "paragraphs": "十里犹闻震地雷，海神惊惧勒潮回。游人只爱山川好，一饱因谁惠得来。",
    "author": "应煟"
  },
  {
    "id": "2c9316f3-47d1-4a9d-bd48-97bfa73cb871",
    "title": "它山堰",
    "paragraphs": "谁将倚天剑，㔉出天河水。倾泻落人间，合流奔至此。六丁战海若，横筑万石垒。波涛歛潮汐，辟易走千里。蓄泄有堨埭，深长富源委。支派缭村落，河渠贯城市。千畦借灌溉，万井酌清沚。伟哉霖雨功，千载流不已。",
    "author": "无名氏"
  },
  {
    "id": "bb63b056-9a8a-4fad-93ca-962a3716f514",
    "title": "陈山道中",
    "paragraphs": "缭绕陈山路，萧疏古岸枫。侧身徐杖屦，蹇足奈蒿蓬。靉靉流云暮，冥冥落雁空。巨灵劈倒处，龙出玉泉中。",
    "author": "朱斗文"
  },
  {
    "id": "97696f39-1761-4cc9-9fc8-5ac15914a5e1",
    "title": "句  其一",
    "paragraphs": "巨灵擘两山，飞泉拟白龙。",
    "author": "朱斗文"
  },
  {
    "id": "9e04d91f-a98b-4b92-80e2-884af0a261aa",
    "title": "句  其二",
    "paragraphs": "丹楼碧阁南徐馆，叠嶂排峰北固山。",
    "author": "朱斗文"
  },
  {
    "id": "2cd4be51-420c-4809-afab-a5ae2eb01728",
    "title": "句  其三",
    "paragraphs": "空存渌水桥，不见青苔寺。",
    "author": "朱斗文"
  },
  {
    "id": "fa80b9f1-9e9a-43c6-ac38-05d6385fd583",
    "title": "句  其四",
    "paragraphs": "隔溪人唤渔樵动，江上潮平船欲行。",
    "author": "朱斗文"
  },
  {
    "id": "bf42a00e-afba-4ecc-9408-606de90d36cd",
    "title": "游练湖题甘露南庄壁",
    "paragraphs": "极目湖光里，招提万顷田。庭荒无马迹，木落见炊烟。今日山林畔，他年香火缘。烦师瀹春茗，为说小乘禅。",
    "author": "汤模"
  },
  {
    "id": "2f26ccdf-7af3-4d94-a36c-143d4033ca58",
    "title": "渡江",
    "paragraphs": "大江注东溟，十月风涛壮。舟人造养生，奋臂冲奔浪。睠言君勿惊，世路方难行。若言世路险，此水真安平。",
    "author": "刘昭"
  },
  {
    "id": "c2a0df5c-6457-45ca-88e3-1668f158e312",
    "title": "延庆院",
    "paragraphs": "宝刹标奇处，烟萝响乱流。地灵僧得住，山好客多游。灯影连金像，钟声散石楼。风雷等閒作，咫尺是龙湫。",
    "author": "黄轸"
  },
  {
    "id": "68da9c84-d759-4dd6-88c6-1c28bfa75b02",
    "title": "句",
    "paragraphs": "白鸟有情惊不去，青山无约望还来。",
    "author": "许民表"
  },
  {
    "id": "413c15f2-fa42-4b0e-b907-21d2287f3c17",
    "title": "同章少连游西湖作浩歌行",
    "paragraphs": "湖漘枕带三百寺，二时钟鼓惊鱼龙。祇应天下有此景，人间虽有难与同。",
    "author": "程安仁"
  },
  {
    "id": "2e9b06a5-bbe6-447d-b8ab-824c373ba8a6",
    "title": "西湖四景",
    "paragraphs": "阳春三月天气新，湖中丽人花照春。满船罗绮载花酒，燕歌赵舞留行云。五月湖中采莲女，笑隔荷花共人语。靓粧玉面映波光，细袖轻裙受风举。芙蓉秋晓传清香，西施初洗匀新粧。中秋月魄两相照，玉壶皎洁无纤芒。严冬凛凛霜雪天，银山玉树相钩连。薄雪远草相掩映，似无似有虚无间。百年人事有尽处，四时景物无穷年。",
    "author": "程安仁"
  },
  {
    "id": "b21dc922-aad1-4a9d-8255-0fdd979e9168",
    "title": "句",
    "paragraphs": "昨夜虎丘山上望，一轮明月照苏州。",
    "author": "虎丘山僧"
  },
  {
    "id": "67b2a4aa-2840-48a9-ae54-2430584ebfa0",
    "title": "句",
    "paragraphs": "不会季鹰当日意，归来只说为鲈莼。",
    "author": "锡九龄"
  },
  {
    "id": "fc0271c5-00b9-4164-b690-66f257d8c4a3",
    "title": "句",
    "paragraphs": "水色长天人世外，秋风斜日钓舟归。",
    "author": "宋公愿"
  },
  {
    "id": "c9c388c2-75e5-464f-9de1-530c4efea68e",
    "title": "句  其一",
    "paragraphs": "鲁望隠时曾为钓，季鹰归日已成名。",
    "author": "何舟"
  },
  {
    "id": "72470588-bf50-475b-8460-516af45737e5",
    "title": "句  其二",
    "paragraphs": "野市人烟归落日，渔家风景占高秋。",
    "author": "何舟"
  },
  {
    "id": "8130eee1-557e-4123-921e-00904c0925df",
    "title": "太湖",
    "paragraphs": "霸越功成识虑深，扁舟因起五湖心。若贪富贵如文种，句践那能肯铸金。",
    "author": "盛师仲"
  },
  {
    "id": "70eaa60a-0658-4043-93b7-8e098c436ada",
    "title": "句",
    "paragraphs": "季鹰满眼杯倾渌，鲁望长吟鬓欲斑。",
    "author": "祝文"
  },
  {
    "id": "d5ea3113-0c9c-4132-a809-9152f6254036",
    "title": "偈",
    "paragraphs": "时人号我作郭郎，盖缘为事没著量。傀儡弄罢收归笼，自有傍人说短长。",
    "author": "僧义翔"
  },
  {
    "id": "1337b78b-b835-4606-8078-bff9d7fa8426",
    "title": "润州",
    "paragraphs": "帆樯共天远，楼观与云平。山阅三分国，江横十万兵。",
    "author": "杨模"
  },
  {
    "id": "8de10406-ca17-462c-ab61-ac7c30203337",
    "title": "北固楼",
    "paragraphs": "北固横江尽，东南第一州。六朝都在望，回首倦登楼。",
    "author": "李公异"
  },
  {
    "id": "36062957-0834-4383-9abc-b7b5b80408a2",
    "title": "花山魏公园",
    "paragraphs": "当年花草径，满目旧林亭。无复东山妓，空门苔藓青。",
    "author": "李公异"
  },
  {
    "id": "a85df658-b9f5-4610-83ef-eba8bc1eac96",
    "title": "万岁楼",
    "paragraphs": "万岁名虚得，兴亡已屡移。楼头秋夜月，当只似当时。",
    "author": "李公异"
  },
  {
    "id": "f26c79dd-2f76-4d5b-9b2f-70583a5d1391",
    "title": "句",
    "paragraphs": "海门碍日山双耸，江北迎人树几行。",
    "author": "李公异"
  },
  {
    "id": "8ce9dabb-1055-4171-9dac-b65b91776b1e",
    "title": "句",
    "paragraphs": "金山一拳石，石髻出溟涨。",
    "author": "鲜于能"
  },
  {
    "id": "9b6c1cbb-5318-42b6-bea9-7657fd84a851",
    "title": "咏润州",
    "paragraphs": "一昨丹阳王气销，尽将豪侈谢喧嚣。衣冠不复宗唐代，父老犹能道晋朝。万岁楼边谁唱月，千秋桥上自吹箫。青山不与兴亡事，只共垂杨伴海潮。",
    "author": "胡致能"
  },
  {
    "id": "96870331-5e4d-4280-81dc-32a55233d622",
    "title": "句",
    "paragraphs": "吴王殿里笙歌罢，炀帝城边草木荒。",
    "author": "胡致能"
  },
  {
    "id": "53f98299-6eb4-4c31-8e40-9fd3329ef39f",
    "title": "洗心堂",
    "paragraphs": "清光秀发水云乡，不见骚人意未降。风压柳梢低酒舍，月移松影上僧窗。山泉涨起潮三尺，野老钓归鱼一双。更待练光斜趁日，坐看金斗熨秋江。",
    "author": "曹翊"
  },
  {
    "id": "37b4c1ba-abb4-4ca0-932a-697b67b90c50",
    "title": "松风亭",
    "paragraphs": "亭前山影漾江流，亭外云霞碍举头。俯石下听松上籁，隔乡遥认水边舟。四簷寒送沙汀雨，一径烟笼寺竹秋。此曲此声应未变，抱琴期与故人游。",
    "author": "曹翊"
  },
  {
    "id": "47b822d8-6970-48c6-b640-3e5c8bd02ee8",
    "title": "句",
    "paragraphs": "会入天台里，看予度金山。",
    "author": "朱裔"
  },
  {
    "id": "23e65f6a-2a7a-4c6f-b555-f24051713309",
    "title": "金鳌山善际寺题壁  其一",
    "paragraphs": "牡砺滩头一艇横，夕阳多处待潮生。与君不负登临约，同向金鳌背上行。",
    "author": "无名氏"
  },
  {
    "id": "96a595ca-b22d-448a-9166-afe4f5d5f5a8",
    "title": "金鳌山善际寺题壁  其二",
    "paragraphs": "黄帽当年驾舳舻，东浮鲸海出三吴。中兴事业风波恶，好作君王坐右图。",
    "author": "无名氏"
  },
  {
    "id": "8ee9855a-edc0-4ba0-ab10-af19d582bb9d",
    "title": "隆庆府",
    "paragraphs": "翠壁苍崖万仞危，势如天险限坤维。山带岷峨千里秀，栈连秦汉两川驰。",
    "author": "郭令孙"
  },
  {
    "id": "ecfdea02-f8b0-4153-809b-1100fc45bf5d",
    "title": "芜湖",
    "paragraphs": "湖阴城上起新轩，轩榜犹能记玩鞭。只识黄须来入梦，不知红日正当天。",
    "author": "马申"
  },
  {
    "id": "6f3b836c-5d7e-45aa-ae07-e787c704bb08",
    "title": "水西寺",
    "paragraphs": "杖藜出郭一水近，石磴古路穿松筠。万仞绝壁倚天末，八节惊滩当寺门。泉声飞下锦绣谷，殿影插入玻璃盆。宣州水西天下胜，阆州城南亦何云。",
    "author": "曾子公"
  },
  {
    "id": "0a8c2f7a-8c97-4d02-9a15-9558570fd0fc",
    "title": "句",
    "paragraphs": "翡翠列成千嶂碧，琉璃泻出两溪寒。",
    "author": "诗客"
  },
  {
    "id": "effda605-d1cc-467b-a99e-c2809cc85fe2",
    "title": "句",
    "paragraphs": "世识池阳惯鱼味，不知山胜环其郛。",
    "author": "孙坦"
  },
  {
    "id": "fd738e56-54ac-49f5-a19a-a54582a487ea",
    "title": "句",
    "paragraphs": "好峰又是来当面，不惜迟迟下马看。",
    "author": "梁纯"
  },
  {
    "id": "fa06145a-7dd2-41b3-8a34-7cfc5b1469c6",
    "title": "句",
    "paragraphs": "七人谏省从遗直，九子仙峰暂卜居。",
    "author": "张河"
  },
  {
    "id": "f92a8be4-db8e-413c-b133-a5ffe944716f",
    "title": "齐山  其一",
    "paragraphs": "齐山压清溪，苍崖浸老碧。山半古招提，高堂敞虚寂。",
    "author": "陈续"
  },
  {
    "id": "cc0d44bc-3c88-4eff-9f82-0f2b5e35b540",
    "title": "齐山  其二",
    "paragraphs": "携壶上翠微，雅致何今昔。谁知一笑间，俯仰成陈迹。",
    "author": "陈续"
  },
  {
    "id": "adb6682c-6626-4068-b7db-04a49fc7729e",
    "title": "池州",
    "paragraphs": "嶂没千重雾，江涵万里天。湘潭送波浪，吴楚会风烟。",
    "author": "郑许"
  },
  {
    "id": "7096d80b-df7b-4af0-91cd-b14fbf1e7a5e",
    "title": "句",
    "paragraphs": "万株翠干根成后，一箇閒僧手植初。",
    "author": "萧实"
  },
  {
    "id": "c977dee0-03a6-4a45-8bd6-154ae34abaff",
    "title": "石门山",
    "paragraphs": "兹山甲天下，葱翠自开闢。石磴缘空青，新营眩金碧。",
    "author": "权巽"
  },
  {
    "id": "62ef6155-1cd1-4951-974d-b3ac221c76f8",
    "title": "寄靖安令",
    "paragraphs": "嵯峨幽谷山，寂寞彭泽令。绝境空自奇，高标岌相映。",
    "author": "权巽"
  },
  {
    "id": "92b22d84-7f8b-4be5-a2f4-7f2eb35e3d44",
    "title": "句  其一",
    "paragraphs": "吴头楚尾祗咫尺，斗盛牛明直古今。",
    "author": "鲁少师"
  },
  {
    "id": "366f9086-d9e0-4a60-9a99-025a6cab90df",
    "title": "句  其二",
    "paragraphs": "百雉城头难却月，五云峰顶欲乘风。",
    "author": "鲁少师"
  },
  {
    "id": "60495f4b-b2a7-4e86-8239-8f0921751320",
    "title": "句  其一",
    "paragraphs": "湖边乔木幽人宅，楼外长江帝子洲。",
    "author": "向郎中"
  },
  {
    "id": "93c23dd7-0d21-47cc-a588-7910349aedb4",
    "title": "句  其二",
    "paragraphs": "惟洪一都会，控带荆与瓯。",
    "author": "向郎中"
  },
  {
    "id": "a02d5243-f9ba-4d28-9b45-5687baa10211",
    "title": "句  其三",
    "paragraphs": "身在鸣銮帝子楼。",
    "author": "向郎中"
  },
  {
    "id": "55bdad99-f69c-45b4-96d8-958ada36a464",
    "title": "毛竹山",
    "paragraphs": "蜀道称天险，南州号地灵。山腰生雨露，屋角走雷霆。挥扇云生岫，开窗月傍棂。明朝一回首，毛竹插天青。",
    "author": "无名氏"
  },
  {
    "id": "c12083be-81ff-4f94-a0b7-57c4ed270e6e",
    "title": "句",
    "paragraphs": "山秀云成叶，江湍浪作花。",
    "author": "陈兵书"
  },
  {
    "id": "4b7bd11c-8b1b-47d1-95b7-bf73f308f997",
    "title": "题靖节祠堂",
    "paragraphs": "地僻柴桑古，人亡松菊存。不如彭泽吏，归去有田园。",
    "author": "毛达"
  },
  {
    "id": "4ed716b1-fe27-4d86-a071-6c6e9ed49240",
    "title": "句",
    "paragraphs": "六一文风属后生。",
    "author": "吴寿翁"
  },
  {
    "id": "7d138332-34fe-442b-af0b-161e5224f7a5",
    "title": "玉笥山",
    "paragraphs": "葛峰相对为文笔，萧水回环当墨池。说与晚衙休报事，长官亭上有新诗。",
    "author": "李与"
  },
  {
    "id": "7510f036-7300-4c23-b37b-8aa025207366",
    "title": "题玉笥山邓仙  其一",
    "paragraphs": "百年萧渚旧风流，明府重拈此话头。摘出涪翁诗里画，展开贺老鉴中秋。天空地迥红尘少，月白风清古调幽。莫遣双凫便飞去，试听欵乃在沧洲。",
    "author": "黄祁"
  },
  {
    "id": "7fe63cae-ed79-4dfa-a807-9ca9c852ce30",
    "title": "题玉笥山邓仙  其二",
    "paragraphs": "作县古难今更难，凿空无计借彫残。长教眼对葛峰碧，便觉胸如楚泽宽。几为掀髯得佳句，未应拄颊事遐观。三诗一赋严如律，真是江西道院官。",
    "author": "黄祁"
  },
  {
    "id": "43c1912b-52be-4c07-9128-2a78a69e03d0",
    "title": "玉笥山萧子云宅",
    "paragraphs": "郁木坑头春鸟呼，云迷帝子在时居。风流扫地无寻处，只有寒藤学草书。",
    "author": "无名氏"
  },
  {
    "id": "195ab54c-6032-4bf2-a3a5-f69154ca3c2a",
    "title": "游麻姑山",
    "paragraphs": "拂晓旌幢远访真，洞中和气一番新。争迎谢守同游客，尽是方平旧会人。山峭亭台多占月，地灵风物只知春。清欢何必笙簧助，自有红泉碧涧邻。",
    "author": "饶师道"
  },
  {
    "id": "16888db3-cbe7-4692-a294-c4287ab2d933",
    "title": "句",
    "paragraphs": "佳山多在郡城西，草莽烟云望眼迷。",
    "author": "刘光道"
  },
  {
    "id": "d6ee83af-f4d8-4555-8d81-e270b441b65f",
    "title": "句",
    "paragraphs": "落潮鸣下岸，飞雨暗中峰。",
    "author": "崔仰"
  },
  {
    "id": "f4fe9903-8b35-45eb-ae7a-8973d20b593e",
    "title": "句",
    "paragraphs": "上连牛斗横天阔，下带江淮据岸平。",
    "author": "石圭"
  },
  {
    "id": "de3bc403-8259-4b3b-bba7-c5641761acab",
    "title": "句",
    "paragraphs": "赤岸若朝霞。",
    "author": "罗君章"
  },
  {
    "id": "a5838c99-8c2b-4363-b222-f545bffca63e",
    "title": "句",
    "paragraphs": "泉石曾经六一评，到今草木亦知名。",
    "author": "陈泽"
  },
  {
    "id": "29f899b4-8ff9-4fdf-861e-dbddedf8c445",
    "title": "句",
    "paragraphs": "滁阳富山水，秀拔独琅琊。",
    "author": "叶甲"
  },
  {
    "id": "bc6cba1c-e757-4392-9c3f-d2531b08d03d",
    "title": "句",
    "paragraphs": "河分隋柳尽，路入楚云深。",
    "author": "周文"
  },
  {
    "id": "e651d2cb-87a1-47f0-9de7-e6a861b1befb",
    "title": "游都梁  其一",
    "paragraphs": "暮烟迷海戍，远水接淮天。拍塞凭栏恨，神京在北边。",
    "author": "赵某"
  },
  {
    "id": "84549b18-681d-4ceb-801e-ead50693633c",
    "title": "游都梁  其二",
    "paragraphs": "才入都梁郡，愁登第一山。不堪高处望，未得故疆还。",
    "author": "赵某"
  },
  {
    "id": "2fec4683-a5be-4958-91e3-13328e205ea5",
    "title": "合肥怀古三首  其一",
    "paragraphs": "合肥一都会，世号征战地。我来值明时，不识兵革事。",
    "author": "吴资"
  },
  {
    "id": "c55c096c-a0f2-4a17-8f4a-41ab92cc58ae",
    "title": "合肥怀古三首  其二",
    "paragraphs": "曹公教弩台，今为比丘寺。东门小河桥，曾飞吴主骑。",
    "author": "吴资"
  },
  {
    "id": "ae24fc34-38c3-410a-b58d-dee18e78cb5e",
    "title": "合肥怀古三首  其三",
    "paragraphs": "幼度提晋师，胡卒惊鹤唳。城外军屯垒，可数不可计。至今风雨夜，鬼哭杂异类。",
    "author": "吴资"
  },
  {
    "id": "b1fc9f4d-29fa-4c3b-b486-567de79466b7",
    "title": "句  其一",
    "paragraphs": "深春苦竹寺，细雨海棠花。",
    "author": "徐申"
  },
  {
    "id": "22e79a55-7852-4cef-9b1b-a7eb6a289245",
    "title": "句  其二",
    "paragraphs": "山川形势连三楚，风月清明占两湖。",
    "author": "徐申"
  },
  {
    "id": "dff413fe-16d4-4e6b-96db-b4518d903dcc",
    "title": "项羽庙",
    "paragraphs": "千载兴亡莫浪愁，汉家功业亦荒丘。空馀原上虞姬草，舞尽春风未肯休。",
    "author": "许表时"
  },
  {
    "id": "4d3ef511-4743-4c59-843a-afa628ffd2a0",
    "title": "句  其一",
    "paragraphs": "深邃门墙三楚外，清虚池馆五峰前。",
    "author": "石仙"
  },
  {
    "id": "91acb26c-b5e4-45ba-8a10-ec1adc8fd6dc",
    "title": "句  其二",
    "paragraphs": "可独衡山解识韩。",
    "author": "石仙"
  },
  {
    "id": "bb8cf7c6-e6eb-4bb8-b3f7-4a6a3fbfc526",
    "title": "句",
    "paragraphs": "独上云梯三百级，回眸失笑万山低。",
    "author": "毛季子"
  },
  {
    "id": "4d3ed47a-78f1-4593-bfc1-75981479af96",
    "title": "句",
    "paragraphs": "唐室未应嫌季晚，相为不朽有元颜。",
    "author": "戴孚中"
  },
  {
    "id": "5d1a182e-c6c6-4c11-b1f1-b094d185f4a3",
    "title": "书磨崖碑",
    "paragraphs": "臣奸虽杜前朝失，国体终轻二子闲。不使忠嘉传后世，祇将词翰许元颜。",
    "author": "李徽卿"
  },
  {
    "id": "4b2db181-0a96-4622-8aac-aa51c63afb65",
    "title": "句",
    "paragraphs": "巍巍颜鲁公，笔正心亦正。凛凛元道州，高节抱幽贞。",
    "author": "洙泗钧翁"
  },
  {
    "id": "e406b024-0e76-4642-94a8-5beed6dab371",
    "title": "信美台",
    "paragraphs": "零陵郡北云帆落，信美台前江月明。石浅风高滩濑急，孤舟一夜听寒声。",
    "author": "李当遇"
  },
  {
    "id": "0afa1cd1-aee6-43f0-b3ba-8a081bf4c73b",
    "title": "磨崖碑",
    "paragraphs": "元公具述鲁公书，文象相参翼轸区。语气一时扬盛德，词锋千古挫凶徒。",
    "author": "翟天翼"
  },
  {
    "id": "e1006ac7-e005-4068-a11e-890a85d9b7f3",
    "title": "句",
    "paragraphs": "文仙亭与远峰齐，纵目凭栏似此稀。",
    "author": "史化尧"
  },
  {
    "id": "ecf306a2-70bd-4c5c-a730-90e1f9e6cdc3",
    "title": "句",
    "paragraphs": "湘是相分义，漓为离别名。",
    "author": "宋成"
  },
  {
    "id": "27f973b8-d237-4951-9f7a-ad2140a3f40b",
    "title": "句",
    "paragraphs": "拟向苍梧叫虞舜，更于橘井访苏仙。",
    "author": "吕延嗣"
  },
  {
    "id": "9be439ec-5258-46f5-b44f-545a8d532eac",
    "title": "句  其一",
    "paragraphs": "兴于东晋废于陈。",
    "author": "刘接"
  },
  {
    "id": "2b171f1d-8fa7-471b-988c-1e26254bb043",
    "title": "句  其二",
    "paragraphs": "废于袁宪相陈年。",
    "author": "刘接"
  },
  {
    "id": "b0b567a7-0493-4183-938d-70a5124bbfe1",
    "title": "句  其三",
    "paragraphs": "水来五渡若铺练，山对九疑如画图。",
    "author": "刘接"
  },
  {
    "id": "ef4b905c-ec09-4bc4-9586-43d779721eb9",
    "title": "句  其四",
    "paragraphs": "湛湛直通龙渡水，㶁㶁傍过鹿头山。",
    "author": "刘接"
  },
  {
    "id": "8345a395-16ea-4d2b-81ba-f63bfbc50c62",
    "title": "句  其五",
    "paragraphs": "猎叟藤编户，傜人草结庵。",
    "author": "刘接"
  },
  {
    "id": "14f5c61f-aae1-473b-ac5d-1b315ef2b7ba",
    "title": "句",
    "paragraphs": "鹿头屹立青疑染，龙渡横飞势欲来。",
    "author": "杜圭"
  },
  {
    "id": "ac1c3cb4-f289-4cd9-9c67-a775e02b4634",
    "title": "清虚庵",
    "paragraphs": "暂随风驭到人间，衣染天香响珮环。贝阙珠宫留不住，却携炉鼎隠庐山。",
    "author": "查藻"
  },
  {
    "id": "359001a4-6f2b-4d69-b4c2-c9105ad2f5f7",
    "title": "句",
    "paragraphs": "断碑最爱开元时，上有模糊五十字。",
    "author": "查藻"
  },
  {
    "id": "693e23fd-557d-47eb-95cf-49c306ac6e3f",
    "title": "章华台碑",
    "paragraphs": "故国兴亡数，勤民土木嘉。废台称是楚，辨物愧非华。",
    "author": "高华"
  },
  {
    "id": "cce779ce-b4ea-46ab-8659-cef1dcd8d2ca",
    "title": "句",
    "paragraphs": "白云黄鹤自来去，绿水青山无古今。",
    "author": "时定钦"
  },
  {
    "id": "f4af602d-e657-45d0-b9a8-3167316c0052",
    "title": "句",
    "paragraphs": "扁舟却下五溪水，胜地重游八迹坛。",
    "author": "孟安序"
  },
  {
    "id": "a3922299-3e1c-4abc-929b-5e5811758a2d",
    "title": "桃源",
    "paragraphs": "流水洞门三数里，落花松迳几千年。山南蜀国新开路，洞下秦人旧种田。",
    "author": "关韪"
  },
  {
    "id": "67056c5a-4814-4971-a73a-af731f25ec83",
    "title": "善卷坛",
    "paragraphs": "几到坛边登阁望，因思遗迹咏今朝。当时若为重华出，不是先生傲帝尧。",
    "author": "蔡崑"
  },
  {
    "id": "ec735555-5711-4881-a93c-794d49fa3a30",
    "title": "句",
    "paragraphs": "方离岭海逾千里，才出潇湘第一州。",
    "author": "陈彦敏"
  },
  {
    "id": "67125c4a-cdc0-4fff-ab7a-2c6cec940f44",
    "title": "句",
    "paragraphs": "一境并吞云梦国，四时閒澹洞庭天。",
    "author": "彭浚明"
  },
  {
    "id": "814887ec-a04b-449c-9f90-f6767b5dbb67",
    "title": "句",
    "paragraphs": "帘捲一番衡岳雨，帆开千艇洞庭风。",
    "author": "丁亶"
  },
  {
    "id": "a9c8e1fe-0846-4f46-a2c4-4c67136c97e8",
    "title": "登岳阳楼",
    "paragraphs": "转地倾荆水，连天涨洞庭。势疑吞郡邑，怒欲闢雷霆。",
    "author": "李延永"
  },
  {
    "id": "80559053-9dae-4f9e-b73e-5a7ba598729f",
    "title": "兰江",
    "paragraphs": "波翻雪浪养云涛，亭压兰江意气高。楚国兴亡何处问，佩兰人去有离骚。",
    "author": "常均"
  },
  {
    "id": "492f2d27-5210-4b59-adf0-314da9417f19",
    "title": "句",
    "paragraphs": "江转荆湖第二州，巴渝东畔楚西头。",
    "author": "张权"
  },
  {
    "id": "c9af4952-a9a3-4ecb-a6fd-5f3471bdee26",
    "title": "句",
    "paragraphs": "倏忽经狼尾，回旋过虎头。相看逢白狗，犹自见黄牛。",
    "author": "钱某"
  },
  {
    "id": "38aeb128-0b56-4962-ba57-cf6cebc4edb7",
    "title": "句",
    "paragraphs": "枫落楚江寒雁静，月高巫峡夜猿哀。",
    "author": "秦惟肖"
  },
  {
    "id": "f9a29603-bd0a-433b-955c-746e7c857a15",
    "title": "句",
    "paragraphs": "山势低连巫峡远，水流初放蜀江平。",
    "author": "萧庭直"
  },
  {
    "id": "340060ff-37d4-4a4d-b9d3-136e0fc7178f",
    "title": "句",
    "paragraphs": "楚国封疆六千里，荆门巖峦十二碚。",
    "author": "无名氏"
  },
  {
    "id": "a48a71ca-8393-41ac-88f7-e0711cf5105a",
    "title": "武溪歌",
    "paragraphs": "武溪深复深，飞鸟不能渡，兽游不能临。",
    "author": "无名氏"
  },
  {
    "id": "1c5484fc-0bdc-4975-a7ff-eccb921aaf9e",
    "title": "句",
    "paragraphs": "水际疑逢陆文学，草间恐有鬭于菟。",
    "author": "赵纲立"
  },
  {
    "id": "6dfd63e7-b0d1-4c48-8d0a-bc344cf08e25",
    "title": "句",
    "paragraphs": "野市人来郢，毗邻水接襄。",
    "author": "余叔英"
  },
  {
    "id": "681e4f6f-3902-45c3-913f-50fd41a234c3",
    "title": "汉阳",
    "paragraphs": "西来汉水接江流，大别山前旧沔州。看到夕阳无尽兴，一行飞鹭下汀洲。",
    "author": "林頵"
  },
  {
    "id": "a61a6ff7-d662-4926-9a0d-0d01fbd87d1a",
    "title": "郎官湖亭",
    "paragraphs": "郎官遗爱凿成湖，李白题诗在昔初。春水浪翻惊野鹭，夏荷盘侧戏游鱼。冬风结冻凝青汉，秋月分光落碧虚。我爱四时风景好，买山来此创幽居。",
    "author": "无名氏"
  },
  {
    "id": "919bed49-1f83-4439-8330-f68105da8e1c",
    "title": "汤家市",
    "paragraphs": "下马汤家市，前村数里赊。败篱瓜少蔓，簇舍荳先花。",
    "author": "毕公信"
  },
  {
    "id": "5a17d405-447c-4c67-b6cd-ef3a1933a8ca",
    "title": "环翠堂",
    "paragraphs": "羣山关设险，高屋照多阴。晴岚度丘壑，疏翠上衣襟。",
    "author": "毕公信"
  },
  {
    "id": "a9baca37-ad38-4aa6-9d56-864e9354cc2b",
    "title": "环碧堂",
    "paragraphs": "方塘纳霁景，一碧共晴寒。微波坐来息，人意亦平宽。",
    "author": "毕公信"
  },
  {
    "id": "b3d6045d-967b-4ba9-a543-4ca4f1fb883d",
    "title": "野翁堂",
    "paragraphs": "朝市若山林，意适无远近。结庐在城郭，茅竹怀远韵。汉吏贵无华，鲁礼从先进。",
    "author": "无名氏"
  },
  {
    "id": "9a055a00-8ad4-4e24-a5a7-1f026663009c",
    "title": "涵碧堂",
    "paragraphs": "方塘纳霁景，一碧共晴寒。龟鱼桥不隔，霞鹜镇相看。其谁领胜解，结束小阑干。微波坐来息，人意亦平宽。",
    "author": "无名氏"
  },
  {
    "id": "083ea531-7851-4c45-a7fa-3e00983f215c",
    "title": "环翠堂",
    "paragraphs": "羣山关设险，高屋昼多阴。晴岚度丘壑，疏翠上衣襟。琴声有成亏，画手随浅深。不如陶谢辈，著句写登临。",
    "author": "无名氏"
  },
  {
    "id": "6e0791f8-6f07-43b0-abeb-6db24d69cf77",
    "title": "句",
    "paragraphs": "城边一水抱城流，城外羣山拥郡楼。",
    "author": "无名氏"
  },
  {
    "id": "332759f4-b77a-4843-a14a-3e8302fd2a3c",
    "title": "襄阳怀古",
    "paragraphs": "孔明高卧处，庞统旧居时。遇主龙方起，逢辰骥莫追。",
    "author": "孙信臣"
  },
  {
    "id": "f920ec11-496b-46e1-a246-a8db7f500efd",
    "title": "句  其一",
    "paragraphs": "王粲初开井，山翁旧醉池。",
    "author": "孙信臣"
  },
  {
    "id": "26115ccd-4786-4368-9a92-d2c35dcb9d95",
    "title": "句  其二",
    "paragraphs": "林掩羊公庙，渊沈杜预碑。",
    "author": "孙信臣"
  },
  {
    "id": "17e23048-0887-47ac-a518-41dd94bf08d6",
    "title": "过檀溪",
    "paragraphs": "鸟泊随阳雁，鱼藏缩项鳊。停杯问山简，何似习池边。",
    "author": "卢明甫"
  },
  {
    "id": "a4f3ead0-313c-4751-99ef-b4ed90053fc9",
    "title": "九日怀襄阳",
    "paragraphs": "岘山不可见，风景令人愁。宜城多美酒，归与葛强游。",
    "author": "卢明甫"
  },
  {
    "id": "cf4edcef-a30a-4076-954d-22bf6a3ee00d",
    "title": "句",
    "paragraphs": "汉江水涨鸭头绿，宜城酒熟鹅儿黄。",
    "author": "曾纻"
  },
  {
    "id": "a0e815af-70e6-44ac-b6fb-19f7c222ea72",
    "title": "大堤曲",
    "paragraphs": "酒旗相望大堤头，堤下连樯堤下楼。日暮行人争渡急，桨声幽轧满中流。",
    "author": "李善美"
  },
  {
    "id": "e3667f26-be42-4e82-9d6d-328a7cdf9b8d",
    "title": "句",
    "paragraphs": "岘首何人碑，行客独垂泪。",
    "author": "李善美"
  },
  {
    "id": "1d3aa770-1c39-4571-9130-4aec214010b0",
    "title": "行次汉上",
    "paragraphs": "习家池沼草萋萋，岚树光中信马蹄。汉主庙前湘水碧，一声风角夕阳低。",
    "author": "释无本"
  },
  {
    "id": "f7ad6f43-27df-4236-b55f-8b28bdf18e33",
    "title": "马嵬",
    "paragraphs": "长川几处树青青，孤驿危楼对翠屏。一自玉皇惆怅后，至今来往马蹄腥。",
    "author": "释无本"
  },
  {
    "id": "694a72df-1002-4565-9376-e6ee517d2625",
    "title": "句",
    "paragraphs": "寺接江声秋月上，楼依野色夕禽还。",
    "author": "释无本"
  },
  {
    "id": "70dfe7bc-8e27-45ef-8601-88d68cfcee5b",
    "title": "句",
    "paragraphs": "村近莫愁连竹坞，人歌楚些下苹洲。",
    "author": "王璜"
  },
  {
    "id": "cc04d40c-1f5b-40b2-89d7-bdbdf321707e",
    "title": "句",
    "paragraphs": "伤心白雪阳春丽，极目朝云暮雨非。",
    "author": "张众"
  },
  {
    "id": "08c8bc3f-34e7-464d-ab0b-f8a521a05beb",
    "title": "莫愁村",
    "paragraphs": "纷纷花雨暗江头，隔岸烟村唤莫愁。艇子只今谁是主，方知身世是虚舟。",
    "author": "张适正"
  },
  {
    "id": "291586d4-7dd0-498b-b96c-5a36256f1346",
    "title": "句",
    "paragraphs": "十里平郊连郡堞，一溪清水溉民田。",
    "author": "周海"
  },
  {
    "id": "9e624e5e-0325-41dd-84f2-c087bbd91273",
    "title": "竹山",
    "paragraphs": "房陵郡僻皆山川，竹山更在房西偏。道由房城绝险阻，高崖峻岭相绵延。",
    "author": "邵勉"
  },
  {
    "id": "767a452e-0939-4253-9952-1441592d631f",
    "title": "湟川",
    "paragraphs": "从来瑰异产天涯，土物人风分外嘉。愿写湟川川上景，与君传入凤池夸。",
    "author": "陆节"
  },
  {
    "id": "0009259f-dbd0-4e68-a9b1-3198bc33783d",
    "title": "句",
    "paragraphs": "翠琰苔封韩令句，古祠巫降伏波灵。",
    "author": "陆节"
  },
  {
    "id": "51a8e647-3ea8-4752-ab58-c39760585f41",
    "title": "句",
    "paragraphs": "天匠矜功价不赀，神机刳石漏新晖。",
    "author": "廖知彰"
  },
  {
    "id": "496e360a-6efe-40a3-9f9f-dbd44f23657e",
    "title": "句",
    "paragraphs": "千里江山供眺望，四围天地入帘栊。",
    "author": "傅彦济"
  },
  {
    "id": "1f05fbbf-8377-4e7c-a3fc-e9e9ff999fe3",
    "title": "句",
    "paragraphs": "亭名燕喜经品题，至今增重湟川地。",
    "author": "许翁"
  },
  {
    "id": "6e2837eb-3db6-41b1-ae8a-475674ea243c",
    "title": "题旌忠亭  其一",
    "paragraphs": "转战谯门日再晡，空拳犹自把戈鈇。身垂虎口方安坐，命弃鸿毛更疾呼。柱下杲卿存断节，袴间杵臼得遗孤。可怜三尺英雄气，不愧山西士大夫。",
    "author": "无名氏"
  },
  {
    "id": "6b887a88-a9fe-4fb3-a230-caff059aad35",
    "title": "题旌忠亭  其二",
    "paragraphs": "贼壮兵孤众胆惊，忠臣此日见专城。负君罪大宁如死，守土诚坚不问生。报国寸心无自愧，呼天浩气几时平。潺湲多少英雄泪，千古封江不断声。",
    "author": "无名氏"
  },
  {
    "id": "b446674a-9946-4937-a761-a868e5356e6f",
    "title": "众乐亭",
    "paragraphs": "重寻佳景冠南州，天与邦人作胜游。百尺台成偏得月，四时花放不知秋。当轩叠嶂高还下，傍槛长溪咽复流。只道史君能共乐，有谁能会史君忧。",
    "author": "东方某"
  },
  {
    "id": "68220cab-a422-477e-a76c-a35fd015563e",
    "title": "双溪亭",
    "paragraphs": "雨过画桥跨蝃蝀，月明玉塔卧晴澜。景全堪作吾乡冠，还有沈碑客未看。",
    "author": "彭德远"
  },
  {
    "id": "0cd458de-2ae1-47e9-8107-d8126a877e70",
    "title": "句",
    "paragraphs": "潮民遗爱处，八十里长堤。",
    "author": "潮州士人"
  },
  {
    "id": "8efb4904-968f-4599-8812-5f1ae620525b",
    "title": "诗一首",
    "paragraphs": "程旼当年一匹夫，不操三尺正羣愚。片言能使争心息，万里江山姓与俱。",
    "author": "徐庾"
  },
  {
    "id": "f2f183f7-ffd9-46c0-8c33-4ff0389c7869",
    "title": "句",
    "paragraphs": "仙客有灵千古在，洞门无钥四时开。",
    "author": "古某"
  },
  {
    "id": "31d5ae24-45dc-4fce-8b26-6e00cf6161ef",
    "title": "句  其一",
    "paragraphs": "输税地全无菽麦，入城人半是渔樵。",
    "author": "刘某"
  },
  {
    "id": "2ca0af63-629e-4cff-8d07-d86db64e2fb2",
    "title": "句  其二",
    "paragraphs": "度暑田夫作竹衫。",
    "author": "刘某"
  },
  {
    "id": "b13e0750-dc19-4cf6-b3ac-fe2909e7d80a",
    "title": "句",
    "paragraphs": "纵横出岫长天窄，消散归山片月孤。",
    "author": "释道光"
  },
  {
    "id": "a3d8e164-aefe-4b11-b3d8-e227620394c2",
    "title": "赠僧道光",
    "paragraphs": "蒙泉崇福僧道光，只有诗肠无酒肠。野鹤性情猿伴侣，啸吟风月独昂藏。",
    "author": "李廉访"
  },
  {
    "id": "89894247-da20-49cb-a10b-071a792f183b",
    "title": "句",
    "paragraphs": "南国冠儒林，年高便息心。",
    "author": "任推官"
  },
  {
    "id": "c69b494a-88fe-4aee-aa4b-46f3f033221e",
    "title": "句",
    "paragraphs": "龙田亦有耕痕在。",
    "author": "宗提刑"
  },
  {
    "id": "2415ae12-16de-479c-88e2-c2fc2b072e83",
    "title": "句",
    "paragraphs": "耕馀龙跃云津去。",
    "author": "黄提举"
  },
  {
    "id": "78cd53d2-5c20-420f-90a9-2d0bf11c2fb1",
    "title": "句",
    "paragraphs": "四十三年住此间，八十八岁尚红颜。",
    "author": "陈般"
  },
  {
    "id": "51240d80-83cd-41b1-840f-9504df74dda6",
    "title": "句",
    "paragraphs": "深随石窦千寻去，远自云峰十里来。",
    "author": "江施"
  },
  {
    "id": "97d75c32-4280-4556-847d-718a5638cde4",
    "title": "句",
    "paragraphs": "二十四州称小桂。",
    "author": "陈嗣昭"
  },
  {
    "id": "118d47b1-2c90-42e3-b841-b39b3c668313",
    "title": "句",
    "paragraphs": "试上江楼望怀泽，暮云千朵碧连天。",
    "author": "陈讲"
  },
  {
    "id": "944da85c-4aec-40d0-b2b8-fcaecdb7a796",
    "title": "迁江纪实",
    "paragraphs": "广右开炎服，思刚置县衙。羁縻唐世及，正朔圣朝加。乡分今贺水，邑隶古瑯琊。泉脉通明镜，封邻接镆铘。",
    "author": "秦密"
  },
  {
    "id": "c4994d64-2675-44a5-9c0a-aafa9fc455dc",
    "title": "句  其一",
    "paragraphs": "一条丁水铜鱼塞，三十年来旧相识。",
    "author": "頼仙翁"
  },
  {
    "id": "3dc85233-c5cc-486d-a9ba-8a9eac8c707e",
    "title": "句  其二",
    "paragraphs": "巧妙四山云岫落，玲珑双甑月灯明。",
    "author": "頼仙翁"
  },
  {
    "id": "9406f431-98a3-4dcb-ba47-23220c304926",
    "title": "句  其三",
    "paragraphs": "宝山流连井，久立方知省。",
    "author": "頼仙翁"
  },
  {
    "id": "cc2aa8ba-df21-4e8b-9767-9aab9cafe21e",
    "title": "句",
    "paragraphs": "天涯亭下有龙窟，林冶山头出碎金。",
    "author": "无名氏"
  },
  {
    "id": "7c4fec77-ffb5-4744-9a1e-e92226803bb6",
    "title": "鬰林州",
    "paragraphs": "肩舆初入鬰林州，井邑都如旧日游。虽有山川供远目，不堪雨露湿征裘。土风惯习瘴谁虑，客况寂寥心自愁。春去秋来人共见，十年辛苦在炎州。",
    "author": "李运使"
  },
  {
    "id": "20a70003-0804-4359-bfa8-8fd2cc8d6460",
    "title": "句",
    "paragraphs": "云凝香篆迷禅刹，风卷潮声出海门。",
    "author": "郭孚"
  },
  {
    "id": "168204a8-71b8-4e1a-87e5-92884bb661b1",
    "title": "句",
    "paragraphs": "水泛榴花来洞口，鹿迎樵客到仙家。",
    "author": "陈延"
  },
  {
    "id": "d646c5aa-7be8-4b9f-b74a-2f02783dc21f",
    "title": "句",
    "paragraphs": "钓沉新月落，龙起暮江寒。",
    "author": "黄萼"
  },
  {
    "id": "0297dca7-48a9-433c-8ed8-01aaf0da4ad7",
    "title": "句",
    "paragraphs": "钓龙台古临沧海，浴凤池高入紫烟。",
    "author": "吴耕"
  },
  {
    "id": "bfe93cad-1307-4aad-bd88-1a6d4fd1f2b4",
    "title": "句  其一",
    "paragraphs": "峭壁有云生怪石，晴空无雨洒飞泉。",
    "author": "郭汝臣"
  },
  {
    "id": "5741632a-b88b-4be3-a627-c4af0c412398",
    "title": "句  其二",
    "paragraphs": "龙抛玉涧归金阙，鹿认桃源入洞天。",
    "author": "郭汝臣"
  },
  {
    "id": "b39c6205-2cc4-4f90-bdde-56319c4428fe",
    "title": "徐真君祠堂",
    "paragraphs": "东海真君炼此丹，丹成白日脱尘寰。唤将弟妹上清汉，留取烟霞管旧山。",
    "author": "黄飞雄"
  },
  {
    "id": "b8cf07a4-7d5d-43d6-aa8b-9b71785d323a",
    "title": "句",
    "paragraphs": "重重栏槛千寻出，一一窗扉八面开。",
    "author": "孙揆"
  },
  {
    "id": "eb39fd22-72df-4844-ac9f-7bc545c96072",
    "title": "句",
    "paragraphs": "矗汉危桥吞兔魄，出林疏磬落鲸涛。",
    "author": "张志"
  },
  {
    "id": "473fe9f7-7ab4-4f79-9ecd-a665906dfb82",
    "title": "白云堂",
    "paragraphs": "白云留客客不住，云在青山客归去。回头惭愧清凉人，长共白云闲一处。",
    "author": "黄嗣先"
  },
  {
    "id": "f8c3150e-8202-4c53-a688-e4bb68b893f8",
    "title": "荔枝",
    "paragraphs": "金狄门前拜诏新，白龙台下拥朱轮。蕉花雨里千兵路，荔子风中万马尘。",
    "author": "金暕"
  },
  {
    "id": "e1892c38-12c0-4132-9d8b-0668038120ef",
    "title": "句",
    "paragraphs": "三山鼎峙多幽赏，千里瓯圆尽胜游。",
    "author": "吕梡"
  },
  {
    "id": "5ba62a68-b4a6-4622-8e69-96bc2001dedc",
    "title": "石𨖷",
    "paragraphs": "路绕崖悬万仞头，檐泉带月几时休。箇中拨转通天窍，人自安閒水自流。",
    "author": "释某"
  },
  {
    "id": "3ec5dcb8-436b-4a69-8c6e-260adbc0077c",
    "title": "句",
    "paragraphs": "乱时曾作将军寨，平世今为佛氏宫。",
    "author": "吴逢道"
  },
  {
    "id": "36c053ad-75e0-47d5-8a01-ed4a2132ff9a",
    "title": "三姑石",
    "paragraphs": "风舞芳林鬓脚垂，朝云行雨湿仙衣。不知当日缘何事，化石山头更不归。",
    "author": "李左史"
  },
  {
    "id": "4cf0926c-0072-4200-b071-cbaf348e90f7",
    "title": "大隠屏",
    "paragraphs": "高峰崛起翠云屏，何事呼为大隠名。自是市朝人不到，非关洞户锁峥嵘。",
    "author": "李左史"
  },
  {
    "id": "fdd501b2-dfb9-4fa5-b3fb-5d0098cc260b",
    "title": "幔亭峰",
    "paragraphs": "更无裀幕空中举，时有笙竽静处闻。猿鸟哀啼千嶂月，松篁寒锁一溪云。",
    "author": "李左史"
  },
  {
    "id": "a9a59b0b-27a8-410b-9659-cc5ab61f8ccd",
    "title": "天柱峰",
    "paragraphs": "巉巉千丈插烟空，始见天南一柱峰。绝顶雾开擎日月，半巖云暝噫雷风。",
    "author": "李左史"
  },
  {
    "id": "78dab4b8-7af8-4cfb-86b6-d12fd6861de8",
    "title": "仙迹巖",
    "paragraphs": "当时天姥立溪边，石上遗踪见宛然。笑杀茂陵缑氏迹，只凭方士口中传。",
    "author": "李左史"
  },
  {
    "id": "fb4ce3d9-5ce6-4189-8fb2-df68991378b3",
    "title": "句  其一",
    "paragraphs": "溪流玉雪三三曲，山锁烟霞六六峰。",
    "author": "李左史"
  },
  {
    "id": "d098b88a-d38c-4a8a-b236-558adc2dfd21",
    "title": "句  其二",
    "paragraphs": "刘公隠后今谁继，张湛仙来不记年。",
    "author": "李左史"
  },
  {
    "id": "3b60800e-0db9-4c3a-b00f-8916e0d52ed6",
    "title": "刘公亭",
    "paragraphs": "槛外长江江外山，江光山色远相连。人耕桑柘无穷地，鸟渡烟云不尽天。寒日竹笼沽酒市，晚风笛起钓鱼船。",
    "author": "王和中"
  },
  {
    "id": "9809e23d-3d17-4543-9a7e-9e9879c626c6",
    "title": "鹰爪花",
    "paragraphs": "宿蔓盘根悉剪夷，只留庭下雪霜枝。史君第一憎贪攫，岂是苍鹰露爪时。",
    "author": "王侃"
  },
  {
    "id": "ada29335-06ad-4166-a9e4-7f21bd3f71fd",
    "title": "镡溪阁",
    "paragraphs": "龙津剑窟古南州，阁势横空占上游。山色镇留春色在，水光长带宝光浮。",
    "author": "胡器之"
  },
  {
    "id": "daf43690-50d0-41b2-b34d-b3a9811cbca7",
    "title": "南剑州",
    "paragraphs": "化成丹碧出鼇头，独占闽川最上游。两剑合来灵一境，双流分处带三州。",
    "author": "胡器之"
  },
  {
    "id": "e27dd307-eca2-4553-839f-199f8605606e",
    "title": "句",
    "paragraphs": "三溪世事名千古，双柏馀阴照别州。",
    "author": "吴鸿"
  },
  {
    "id": "3f706b75-537f-4c4f-ae2a-7ada55f831e8",
    "title": "简州",
    "paragraphs": "学山云顶遍寻游，烟棹夷犹出简州。夜雨借公三日水，秋风送我一兰舟。",
    "author": "雍鸣"
  },
  {
    "id": "f07d7253-93c0-4b77-887a-5e641eb360e7",
    "title": "访唐令狐公墓",
    "paragraphs": "闻说水东寺，旧有丞相家。小舟呼野渡，瘦马入梅花。龛像威容古，岩镌岁月赊。子孙今替落，相顾复咨嗟。",
    "author": "令狐寿域"
  },
  {
    "id": "c820363f-027d-44c8-b7fd-e9daf90fcfba",
    "title": "延祥观",
    "paragraphs": "两受君恩辞魏阙，重寻乡路入嘉州。延祥观是扬雄宅，好住玄门第一流。",
    "author": "陈兑"
  },
  {
    "id": "57ba829d-6ae9-476f-ac3e-4ba1458c70c9",
    "title": "句",
    "paragraphs": "江声捲出风雷去，山色携将图画来。",
    "author": "李艾"
  },
  {
    "id": "d0810e68-a5cb-4ea0-ba4a-c488abccf4b0",
    "title": "致爽轩",
    "paragraphs": "西邻东老总为虚，料想君家乐有馀。白酒黄金都是幻，争如好客与收书。",
    "author": "杜子更"
  },
  {
    "id": "66ed64bf-0be9-45c3-a553-44ac6dd50896",
    "title": "游青城山",
    "paragraphs": "我笑羊叔子，岘首矜一生。又怪谢阿客，伐山觅峥嵘。岂如铜梁守，出门便赤城。",
    "author": "杨可弼"
  },
  {
    "id": "e2d14424-cdde-4276-9087-f98807ae6216",
    "title": "句",
    "paragraphs": "偶逐青山无好句，白云相伴过龙门。",
    "author": "唐籊"
  },
  {
    "id": "8615f8b2-498f-4ecf-97f7-cfbecbf877b8",
    "title": "句",
    "paragraphs": "道高轩昊名犹晦，礼绝嵩衡位始尊。",
    "author": "甯瞻"
  },
  {
    "id": "f27e0ab0-4895-4fae-b189-8fad6d613c67",
    "title": "句  其一",
    "paragraphs": "捲衣更上前巖去，别有云山千万重。",
    "author": "唐子真"
  },
  {
    "id": "62b2fcb6-45bb-4a9a-a6ed-2efdcb999937",
    "title": "句  其二",
    "paragraphs": "六六峰从云外立，三三人出洞中来。",
    "author": "唐子真"
  },
  {
    "id": "75e6fa0b-6f9b-46f9-b64a-645346aa086f",
    "title": "句  其三",
    "paragraphs": "碧玉环中藏世界，白云影里见楼台。",
    "author": "唐子真"
  },
  {
    "id": "f16e07bf-f4f9-46f0-b3f9-8cfd1d38a603",
    "title": "句",
    "paragraphs": "长松乔木倚空斜，六六峰前帝子家。",
    "author": "浦广"
  },
  {
    "id": "28ed88b6-c503-4eaa-853e-fd032b822995",
    "title": "句",
    "paragraphs": "六诏漫随丹凤急，一溪聊与白云闲。",
    "author": "鲜于夏"
  },
  {
    "id": "c211e353-e2fa-4a3c-801e-a0e259ab0bdf",
    "title": "句",
    "paragraphs": "当时若为苍生出，安得云溪不朽名。",
    "author": "庞清孙"
  },
  {
    "id": "69dcb271-b9ed-4d95-bb4b-9764e419505d",
    "title": "白云庵",
    "paragraphs": "白云寂寂水潺潺，云出无心水自闲。云水不知人换世，至今依旧满溪山。",
    "author": "石安期"
  },
  {
    "id": "1afa1201-6b4f-4119-b549-eb74a164b4d4",
    "title": "邛州西湖",
    "paragraphs": "先生宴坐西湖曲，水上青山削寒玉。日光浮动山影来，酿作一壶春酒绿。",
    "author": "石安期"
  },
  {
    "id": "5a9818f9-35fd-4f7c-8d02-fdf8da459609",
    "title": "白鹤台",
    "paragraphs": "白鹤不来云亦孤，青山长在树荣枯。应随道士青霞客，得到仙人白玉壶。蜀岭秋风鸣寂历，缑山明月下虚无。稻粱不逐羣鸡乐，眇眇高情未易呼。",
    "author": "石安期"
  },
  {
    "id": "4bf9eba1-d0dc-402f-9c5d-0beaa1cd189b",
    "title": "题储福宫玉真公主像",
    "paragraphs": "割尽齐封奉鲁元，更开沁水占名园。何如帝子空山外，落日骑馿芳草原。",
    "author": "沈少南"
  },
  {
    "id": "4c198d74-44cb-4f30-bf19-09ceb3dd2b09",
    "title": "致爽轩",
    "paragraphs": "平生珍货不肯市，岁岁梅花伴幽独。买邻不用一钱费，风月逢原俱取足。",
    "author": "庞淞"
  },
  {
    "id": "a7911e38-938f-40d2-ae25-afd1e4676e49",
    "title": "青城山",
    "paragraphs": "薄宦驱人太不情，好怀谁是与山亲。胡为又作折腰去，三十六峰应笑人。",
    "author": "杨摅"
  },
  {
    "id": "147c23e4-fc65-49aa-9612-767dad9c8145",
    "title": "句",
    "paragraphs": "何时锁钥入吾手，尽发天仓赈世穷。",
    "author": "谢僎"
  },
  {
    "id": "5ea84ea2-3d74-41b7-a572-097d0238a6b8",
    "title": "句",
    "paragraphs": "会须蜡屐步丹梯，要看奇峰三十六。",
    "author": "成延光"
  },
  {
    "id": "bef18596-3d8b-4d0e-917f-543218edad43",
    "title": "句",
    "paragraphs": "木围三寺影，川合两江波。",
    "author": "刘卞"
  },
  {
    "id": "7ecda112-0ebe-4f86-a3e6-1a6136cd7aed",
    "title": "金泉寺",
    "paragraphs": "冲虚蝉屣世绵绵，胜地人来尚凛然。不见彩云迎皓鹤，空留怪石漱清泉。",
    "author": "王克逊"
  },
  {
    "id": "a8469cb0-8d47-4499-8932-9180380edb92",
    "title": "滴浮泉",
    "paragraphs": "云液落山腹，脉与崑崙通。云何山中叟，八十颜桃红。",
    "author": "樊汝贤"
  },
  {
    "id": "b7cba4f6-1d98-41a4-bba7-6d669f68c0e0",
    "title": "句",
    "paragraphs": "四门九井虽依旧，二虎双鸡已不来。",
    "author": "九泉前贤"
  },
  {
    "id": "65ffd2c2-5758-432a-9989-cea4a4a673fd",
    "title": "再游园亭",
    "paragraphs": "一夜春膏涨碧溪，水滨沙际润无泥。幽人绿野临江曲，太守红旗转竹西。",
    "author": "王宏"
  },
  {
    "id": "c30026dd-9992-431d-8a52-eb8a24074168",
    "title": "句  其一",
    "paragraphs": "春来赏遍牡丹春，江上侯家迥出羣。",
    "author": "王宏"
  },
  {
    "id": "3b1d8937-4d88-4660-ace1-6824ae48a0ef",
    "title": "句  其二",
    "paragraphs": "青女横霜夜，神炉盛冻天。",
    "author": "王宏"
  },
  {
    "id": "4e6a93cf-936f-4e73-a658-d0b8ae4176bb",
    "title": "句",
    "paragraphs": "老媪独遗落，全家都挈携。",
    "author": "罗丙"
  },
  {
    "id": "4198fbf4-8472-497d-a53d-1840d0999928",
    "title": "博雅堂",
    "paragraphs": "博雅堂中聚古书，蓬莱阁上接仙居。江山风物元依旧，老子重来独不如。",
    "author": "杨醮"
  },
  {
    "id": "89c66d75-9cb0-4a1d-996c-65b057fe4c40",
    "title": "句",
    "paragraphs": "仙家鳞桧古，小市鹿梨甘。",
    "author": "冯叔豹"
  },
  {
    "id": "8bd4e457-db83-445f-a641-809b793830ae",
    "title": "贾司仓祠堂",
    "paragraphs": "自古才难达，司仓与世乖。官虽为言谪，名不共身埋。龛像尘昏壁，诗魂月满斋。孤坟没秋草，客到重伤怀。",
    "author": "常勉"
  },
  {
    "id": "c3b9f277-07b6-44a4-ab3a-b9fd78331d30",
    "title": "多岳先生祠",
    "paragraphs": "天荒初破起乡风，东普声名日愈隆。回想国人矜式处，先生功倍蜀文翁。",
    "author": "费德厚"
  },
  {
    "id": "38d6d6ca-14e5-42e1-bde8-edd205254a63",
    "title": "贾浪仙",
    "paragraphs": "仙游谪下可能禁，多少名山助苦吟。千古断碑犹有恨，推敲无字到于今。",
    "author": "费德厚"
  },
  {
    "id": "45ee6f46-a1ae-4b41-8eef-52d15e1e665d",
    "title": "巴川",
    "paragraphs": "二载巴川县，谁知是与非。还乡何所有，载得一清归。",
    "author": "景希孟"
  },
  {
    "id": "d06c27a4-9aa7-4d0b-93dc-f2c151030032",
    "title": "句",
    "paragraphs": "冷斋夜话非无谓，暖日春风足自香。",
    "author": "黄皋"
  },
  {
    "id": "12204313-2252-499c-8443-84d208b38888",
    "title": "叙州",
    "paragraphs": "宗元永州志浯溪，几年烟草含凄迷。昌黎海门水半扉，至今诗句藏翠微。涪翁亦从天上归，自凿岚翠成巖栖。",
    "author": "杨元量"
  },
  {
    "id": "199c9f84-3781-4482-aa79-fe14efda32ce",
    "title": "西楼",
    "paragraphs": "西楼何似古东楼，但觉今州胜旧州。山色不藏兴废迹，江声空战古今愁。楼上词人夸丽藻，分明说与江山好。江山千古有精神，祇为曾经诗客到。",
    "author": "刘翼之"
  },
  {
    "id": "64b555bf-7b4c-4084-83e6-954a4d08406f",
    "title": "三学山",
    "paragraphs": "万松櫂秀五弟柏，千劫栖贤三学山。佛定光生玉玺润，僧衣细结藕丝斑。归来鹦鹉扫白塔，声在翠微烟霭间。",
    "author": "袁彦安"
  },
  {
    "id": "cd70ae9e-fb32-4edd-b19d-2a07c7c79604",
    "title": "题三学山",
    "paragraphs": "栖贤古招提，十里巨松阴。栋宇自隋氏，悠悠岁月深。唐人范生画，风雨欲剥侵。相传金仙趾，玉质存至今。星黑夜正午，异物为华灯。",
    "author": "刘西园"
  },
  {
    "id": "f10a996b-db99-45f5-846b-3236012dc0e7",
    "title": "广安",
    "paragraphs": "欲说宾城好，先夸方物妍。金羹收稻后，红腊落梅前。照座梨偏紫，堆盘荔更鲜。清州如斗大，盛事数从前。崖日神留传，山高子得仙。何诗春梦草，张谏力回天。人物宜旌表，虫鱼不足笺。",
    "author": "雍某"
  },
  {
    "id": "daac14a5-4916-40fc-8539-099061c45bff",
    "title": "句",
    "paragraphs": "疑有仙人真影在，故垂百尺水晶帘。",
    "author": "范某"
  },
  {
    "id": "f2c2c858-1d11-461d-b8c8-537cef2bca16",
    "title": "万松岭",
    "paragraphs": "清溪狭径小桥东，春入桃花处处同。我为日长无一事，偶然来此听松风。",
    "author": "赵史君"
  },
  {
    "id": "e78872ef-0eca-465f-ab49-35a1bc232e11",
    "title": "小桃源",
    "paragraphs": "绰约去朝真，仙源万木春。要知窃桃客，定是会稽人。",
    "author": "无名氏"
  },
  {
    "id": "e23151ec-ea04-4411-b876-d8341e9dc616",
    "title": "题墓石",
    "paragraphs": "日日思量到此间，先知巽穴下南山。生来自秀培来秀，到底恩深有分攀。世人晓得斯言者，去会蓬莱宝洞闲。",
    "author": "李夔"
  },
  {
    "id": "4651d353-a1ad-4aec-adc0-8fe196042575",
    "title": "和白君",
    "paragraphs": "天下英雄只豫州，阿瞒不共戴天雠。山河割据三分国，宇宙威名丈八矛。江上祠堂严剑佩，人间刁斗见银钩。空馀诸葛秦川表，左袒何人复为刘。",
    "author": "张士瓌"
  },
  {
    "id": "4d8878c3-2617-480c-8e70-bc9ff614a38a",
    "title": "涪州十韵",
    "paragraphs": "地据襟喉重，城依雉堞坚。东渐邻楚分，南望带夷边。舟楫三川会，封疆五郡连。人烟繁峡内，风物冠江前。溪自吴公邑，园由妃子传。许雄山共峻，马援坝相联。滩急羣潴沸，崖高落马悬。石鱼占岁稔，铁柜验晴天。地煖冬无雪，人贫岁不绵。巖标山谷字，观塑尔朱仙。",
    "author": "马提干"
  },
  {
    "id": "8b2cc21f-c0b0-4d84-a2d3-d4c2bf560dd6",
    "title": "句",
    "paragraphs": "不到施黔不见山。",
    "author": "无名氏"
  },
  {
    "id": "bd4f625f-74d7-475b-8033-679374a6cebb",
    "title": "句  其一",
    "paragraphs": "史君唾手了雄边，半夜移春入北园。",
    "author": "蒲公"
  },
  {
    "id": "7924da2d-38f7-4c66-b170-d7a6232c729e",
    "title": "句  其二",
    "paragraphs": "鶑花非汉旧，栋宇尚唐馀。",
    "author": "蒲公"
  },
  {
    "id": "e716b679-4566-4b79-91c3-98755c890c78",
    "title": "盐泉",
    "paragraphs": "一泉流白玉，万里走黄金。人事有因革，宝源无古今。",
    "author": "宋永孚"
  },
  {
    "id": "92ef0537-b9ea-44a9-a3ec-a03f69c88c07",
    "title": "句",
    "paragraphs": "賸甘饴作酒，最苦藙烹茶。",
    "author": "白元礼"
  },
  {
    "id": "dc52faf1-cf30-4b9d-b7a7-1ece764b6455",
    "title": "句",
    "paragraphs": "郡阁讼稀秋正爽，竚携书剑一相过。",
    "author": "薛纯"
  },
  {
    "id": "761e1b95-a8fd-47fe-aaf4-3a50ed426472",
    "title": "句",
    "paragraphs": "宝源天富国，咸脉海分潮。",
    "author": "曹坤"
  },
  {
    "id": "b891db07-d6b5-46c6-be70-f74e443c7ebf",
    "title": "寄蒋世范",
    "paragraphs": "知命灰心况宠名，故求穷僻守孤城。举头但对青山色，近听唯闻绿水声。",
    "author": "彭景行"
  },
  {
    "id": "ceed7fa3-ce9f-4473-acde-ef24c2e692d8",
    "title": "句",
    "paragraphs": "深爱城西向氏园，平川秀野好风烟。",
    "author": "彭景行"
  },
  {
    "id": "8ec5877c-b84b-4de3-9868-68b5e91d5291",
    "title": "昌溪水",
    "paragraphs": "险绝昌溪水，如何亦问津。命分毫发地，利役古今人。",
    "author": "杜如篪"
  },
  {
    "id": "38cacdd1-829f-412f-97bd-92eaa240ee11",
    "title": "骆谷",
    "paragraphs": "高峰偃蹇云崔巍，层崖巨壑长峡开。龙蛇纵横虎豹乱，古栈朽裂埋深谷。",
    "author": "崔觐"
  },
  {
    "id": "2224313e-a838-487b-b48b-7abd4d9ed372",
    "title": "兴元  其一",
    "paragraphs": "地形连楚阔，山势入秦豪。平外斜通骆，深中远认褒。图经何壮观，故事有萧曹。",
    "author": "崔觐"
  },
  {
    "id": "0b6869e1-6215-4055-b0ff-b1e038f72af2",
    "title": "兴元  其二",
    "paragraphs": "寥寥官舍静于僧，虽有园亭亦倦登。桃李花阴流似水，图书滋味冷如冰。",
    "author": "崔觐"
  },
  {
    "id": "444580bb-40e3-4370-9b48-b26eaeb77b64",
    "title": "句  其一",
    "paragraphs": "断烟横沔水，孤鹜入洋州。",
    "author": "崔觐"
  },
  {
    "id": "841b091e-28c0-43e5-a3b6-57f352567cdf",
    "title": "句  其二",
    "paragraphs": "晚霭昏斜谷，晴阳灵斗山。",
    "author": "崔觐"
  },
  {
    "id": "9887a981-4a8f-4577-8e76-584008098a54",
    "title": "句  其三",
    "paragraphs": "江水不流廉节去，清名长解胜贪泉。",
    "author": "崔觐"
  },
  {
    "id": "ce7cbd78-59bf-421a-bdd6-5a48f2795e6a",
    "title": "句  其四",
    "paragraphs": "岂知王子山前月，曾照曹刘夜战来。",
    "author": "崔觐"
  },
  {
    "id": "f93d224c-473d-460d-8ebb-baf06b870ef7",
    "title": "句  其五",
    "paragraphs": "直望汉江三百里，一条如线下洋州。",
    "author": "崔觐"
  },
  {
    "id": "738a5863-d2dd-497e-8e43-2f81a23f70c3",
    "title": "句  其一",
    "paragraphs": "嘉陵横其阴，剑门屹其阳。绿野宋江细，绝磴九陇长。黑水环禹迹，青原带秦疆。",
    "author": "利州路运判"
  },
  {
    "id": "f1b385a6-2b84-4638-9f09-45c9e11e7d5a",
    "title": "句  其二",
    "paragraphs": "蜀道万里险，黎城千古荒。",
    "author": "利州路运判"
  },
  {
    "id": "09225faf-352e-42a0-8ede-33e06927b906",
    "title": "南楼",
    "paragraphs": "三面江光抱城郭，四围山势锁烟霞。马鞍岭上浑如锦，繖盖门前半是花。",
    "author": "李猷卿"
  },
  {
    "id": "e2c7f2ba-ba7c-47cd-ba6f-de37091bda32",
    "title": "句",
    "paragraphs": "阆州苍翠与云齐，阆水连城碧渺弥。",
    "author": "陈士泰"
  },
  {
    "id": "3e2d34b2-accb-4325-a831-685acb77e1d2",
    "title": "琅珰驿",
    "paragraphs": "弄臣宁复解输忠，偶契琅珰一语中。富贵难亲贫易感，西来方忆曲江公。",
    "author": "姚清叔"
  },
  {
    "id": "8194b86e-8e94-4f30-945c-940e43ae89fd",
    "title": "句",
    "paragraphs": "岂惟藏两蜀，亦自限三巴。",
    "author": "吕昌明"
  },
  {
    "id": "492fbfd4-48a5-42d6-9f1d-a38fd269758f",
    "title": "剑阁",
    "paragraphs": "剑岭排峰鸟过迟，蜀贪秦诈事堪悲。若为社稷思长计，肯把干将自倒持。",
    "author": "慕容佰才"
  },
  {
    "id": "12e73187-0648-4ac7-8c4b-0ced9dfd26a8",
    "title": "大剑山",
    "paragraphs": "李势非嵎虎，公孙是井蛙。圣朝无外户，夷壤尽为家。叠嶂宁须铲，停鼖久废挝。原鳞生骆谷，钓驷入彭衙。关失千年壮，方来万里遐。商渊宁澒洞，使节偏谽谺。岑蔚谁惊鸟，丰茭自乐䴥。烽屯开雨雪，樵爨老烟霞。帝德朝宗地，仙游上汉槎。赏奇酬酒兴，摛藻谢诗葩。阶走枫林叶，窗催桕烛花。山亭无刻漏，隠几待鸣鸦。",
    "author": "慕容佰才"
  },
  {
    "id": "3ed03c2d-5e1b-402f-8d64-6e27adb571a2",
    "title": "元宵",
    "paragraphs": "巴人最重上元时，老稚相携看点诗。行乐归来天向晓，道傍闻得唤蚕丝。",
    "author": "彭永"
  },
  {
    "id": "80e027c9-4d58-4365-8f6b-e5230771b7f4",
    "title": "句",
    "paragraphs": "击瓯楼在碧江隈，楼下江声寂寞回。",
    "author": "杨粹"
  },
  {
    "id": "ca90b0b8-8ce7-43fb-8acf-61e16217e45b",
    "title": "句  其一",
    "paragraphs": "见说巴南一小州，孤城寂寞字江头。",
    "author": "姚彦游"
  },
  {
    "id": "7e00e9d0-50e5-48d7-9258-4a88886faeac",
    "title": "句  其二",
    "paragraphs": "闻说巴南无一事，助人清思有江山。",
    "author": "姚彦游"
  },
  {
    "id": "5220c246-0779-41d8-aa49-8ec77a257deb",
    "title": "句",
    "paragraphs": "古人随水去不返，此字与山留无穷。",
    "author": "郑子信"
  },
  {
    "id": "14469585-f539-4aae-b823-1550726ef0b9",
    "title": "透明巖壁安禄山题记",
    "paragraphs": "妖胡作逆罪滔天，翠辇仓皇幸蜀川。千载业缘磨不尽，却来邀福向金仙。",
    "author": "清远居士"
  },
  {
    "id": "8d33813c-fcbe-4f98-aaae-c77acab7610b",
    "title": "仙马洞",
    "paragraphs": "汗血何时别大宛，一嘶洞府已千年。区区汉武求良药，却是闲中骏骨仙。",
    "author": "释法显"
  },
  {
    "id": "7f5e2a2e-cd93-41d1-a648-4a536a4bec99",
    "title": "绳金寺",
    "paragraphs": "悬崖结屋层层阁，眺远开窗面面峰。云起半天齐碧瓦，风生万壑响长松。",
    "author": "黎良知"
  },
  {
    "id": "71d630a3-40d8-4492-8f6b-520be7413b58",
    "title": "句",
    "paragraphs": "见说老僧吟更苦，中宵得句喜撞钟。",
    "author": "黎良知"
  },
  {
    "id": "4b376873-a3cf-40b7-9901-ac97d3c7a606",
    "title": "题东龛院",
    "paragraphs": "晚西寒雨湿黄昏，爱睡山僧已闭门。独自倚栏还独笑，男儿心事与谁论。",
    "author": "严庾"
  },
  {
    "id": "7adba08f-1f47-49ae-8695-cbbb4681114c",
    "title": "句",
    "paragraphs": "夜深只见灯高下，春尽不知人往还。",
    "author": "乐诏"
  },
  {
    "id": "f0207a9f-ddc2-4e0c-b47f-da8020bb524c",
    "title": "开元寺留题  其一",
    "paragraphs": "双松偃亚老龙起，唤得清风到别楼。尚忆曩年诗酒伴，几回天际识归舟。",
    "author": "无名氏"
  },
  {
    "id": "d5a95fd7-6c22-40f5-9250-0340112df178",
    "title": "开元寺留题  其二",
    "paragraphs": "台阁相连驾远空，乱山烟霭夕阳中。眼前风物初非旧，惟有清凉一寺同。",
    "author": "无名氏"
  },
  {
    "id": "20713470-8111-486e-b97a-6ec3d7c0968a",
    "title": "洋州思乡",
    "paragraphs": "家依楚水岸，身寄洋州馆。望月独相思，尘襟泪痕满。",
    "author": "窦裕"
  },
  {
    "id": "317290e0-46e4-4bd6-8a51-68ba34f32ceb",
    "title": "句",
    "paragraphs": "路转五盘知地远，铺名太薄见人情。",
    "author": "宋中行"
  },
  {
    "id": "b868579a-78f3-48ad-9523-379005e0317a",
    "title": "剑门关",
    "paragraphs": "凿开千里地，通得一隅天。叠嶂连三峡，重门扼两川。",
    "author": "曹宗旦"
  },
  {
    "id": "25a997c1-0f22-4272-ab46-7158060c4246",
    "title": "句",
    "paragraphs": "异事标仙女，灵踪隠志公。",
    "author": "季兑"
  },
  {
    "id": "72636bf5-e819-45a0-aeda-399b5f81171e",
    "title": "寿客",
    "paragraphs": "莫惜朝衣换酒钱，渊明邂逅此花仙。重阳满满杯中泛，一缕黄金是一年。",
    "author": "关士容"
  },
  {
    "id": "0043768d-910c-433c-8996-ea61646e6ba4",
    "title": "诗一首",
    "paragraphs": "江左君臣笔力雄，一为宫体便移风。始知姬旦无才思，祇把豳诗咏女功。",
    "author": "李安期"
  },
  {
    "id": "ec4ff072-d343-4f20-a404-e0c7d3dcc5b8",
    "title": "赋白鹭",
    "paragraphs": "渔父家风不设罾，锦鳞为饭水为羹。银袍祇当蓑衣著，自在江湖过一生。",
    "author": "李安期"
  },
  {
    "id": "d8a7a8d1-1b99-4d4d-8796-0982c5eeb97a",
    "title": "德兴邑廨石刻  其一",
    "paragraphs": "仕宦之身，天涯海畔。行商之身，南州北县。不如田舍，长拘见面。门无官府，身即强健。麻麦遍地，猪羊满圈。不知金贵，唯闻粟贱。夏新绢衣，秋新米饭。安稳眠睡，直千直万。",
    "author": "无名氏"
  },
  {
    "id": "b718a897-0c68-4af6-8678-3a3e85e6223b",
    "title": "德兴邑廨石刻  其二",
    "paragraphs": "我田我地，我桑我梓。只知百里，不知千里。我饥有粮，我渴有水。百里之官，得人生死。孤儿寡妇，一张白纸。入著县门，冤者有理。上官不嗔，民即欢欣。上官不富，民免辛苦。生我父母，养我明府。苗稼萋萋，曷东曷西。父母之乡，天子马蹄。",
    "author": "无名氏"
  },
  {
    "id": "cda4992a-6dff-4f07-baa8-707348fd3d2e",
    "title": "访隠者",
    "paragraphs": "晓入南山路，松风最好听。候扉黄犬睡，寻食老鸦灵。童子炊方熟，先生醉未醒。借来一榻坐，看尽相牛经。",
    "author": "林昉"
  },
  {
    "id": "9a032d23-0514-4ae7-93d6-8df0f425f236",
    "title": "秋戍",
    "paragraphs": "军头夜点名，新戍起秋程。月色黄弓甲，风沙黑渭城。断笳清泪满，落叶此生轻。努力供王事，归来享太平。",
    "author": "林昉"
  },
  {
    "id": "9c1229b7-c8f7-49e3-bf83-984807374924",
    "title": "老树",
    "paragraphs": "元是谁人种，枯残此磵东。半身虚映水，一叶尚摇风。著雨禽初散，当暄蚁欲空。年时浓绿影，何处夕阳中。",
    "author": "林昉"
  },
  {
    "id": "5250e040-bf1c-40b6-b8c3-8b3ed6e705be",
    "title": "同郑鲁望听杜鹃",
    "paragraphs": "每到桃花发，山鹃叫得频。今年同听处，吴下未归人。客泪滴残月，物情愁暮春。胥江有清水，聊与濯衣尘。",
    "author": "林昉"
  },
  {
    "id": "e788f6c5-26b3-474d-8896-d72b0da70892",
    "title": "山中",
    "paragraphs": "衡门客去懒冠巾，尽日看山自在身。饮涧猨来惊照影，泊枝禽起近冲人。黑云欲雨易成晚，红叶如花不当春。却忆东门牵犬恨，当年何似布衣贫。",
    "author": "林昉"
  },
  {
    "id": "6e096f03-ce83-4f4b-ae98-afc75788e3ae",
    "title": "泊越浦",
    "paragraphs": "老树津亭缆客舟，芙蕖香歇蓼花抽。越山只作古时翠，胥水半随人事流。别港雁声天有月，断桥渔火夜分秋。翻然自笑芒鞋脚，十载风波走几州。",
    "author": "林昉"
  },
  {
    "id": "e1d17b10-c0bd-4e96-ae28-d8e1215f8e7f",
    "title": "春归",
    "paragraphs": "南北春归有许忙，一晴轻策度林塘。柳摇别岸东风瘦，花落断桥流水香。老去客游空剑气，日来心事只诗囊。幽情一点云天远，独鸟无声飞夕阳。",
    "author": "林昉"
  },
  {
    "id": "ae9577e1-2f51-45e2-b016-0379cf4743fa",
    "title": "赠别",
    "paragraphs": "傍桥买得小溪船，略举离杯去意悬。一水夕阳红荡影，数峰晴树碧生烟。秋声不断云间雁，别恨空长柳外蝉。后夜他州看明月，定知相忆未成眠。",
    "author": "林昉"
  },
  {
    "id": "fbad59b7-3fcd-4d83-89cc-e40dc1c152f0",
    "title": "赠张高士",
    "paragraphs": "短发蓬蓬戴小冠，客来欢喜爱供看。鹤孙夜养翎犹湿，童子南归语尚蛮。击磬花边禽醒悟，持经窗下竹平安。自言薄有耕桑地，无事干人不出山。",
    "author": "林昉"
  },
  {
    "id": "f24f8ab4-d439-442d-88f2-a916616c6504",
    "title": "登龙山塔寺",
    "paragraphs": "吴越夕阳多远山，塔楼高处九秋寒。江豚吹浪腥风湿，野鸟行空翥雪干。白日潮声僧老尽，黄埃世路客游难。海门航散孤云落，酒醒不堪深倚栏。",
    "author": "林昉"
  },
  {
    "id": "7fa324fd-27ee-4378-ae7c-fe9d2a4a9136",
    "title": "春晓",
    "paragraphs": "薄衣初试晓寒轻，云阁残阴雨弄晴。落去好花微有恨，生来野草半无名。丹心爱国劳难破，白发欺人镊又生。瘦遶石栏三十匝，绿杨何处脆鶑声。",
    "author": "林昉"
  },
  {
    "id": "efcc6e04-8124-4aa9-adae-e545fde5e451",
    "title": "题所寓壁",
    "paragraphs": "鹿羣上遥岑，云影抵苍壁。无客来敲门，倚松读周易。",
    "author": "林昉"
  },
  {
    "id": "99a894fd-cc07-4872-b438-516fcf819e4d",
    "title": "南屏山画猿",
    "paragraphs": "古木悬藤臂半钩，何年影落此山秋。三声远忆巴江月，夜半孤舟起客愁。",
    "author": "林昉"
  },
  {
    "id": "1f3a895e-2e95-4b91-b276-17f96ad9d3fe",
    "title": "山中春晓",
    "paragraphs": "婆餠焦啼晓户开，冷东风里惜残梅。片云祇傍簷头宿，昨夜何山作雨来。",
    "author": "林昉"
  },
  {
    "id": "8e4c2bac-c641-4548-9cd1-cec5d0780dc7",
    "title": "雨中过周氏山庄",
    "paragraphs": "吠犬柴门扣未开，满身风雨立苍苔。翠禽一箇高枝上，啄得残桃落地来。",
    "author": "林昉"
  },
  {
    "id": "c3631d54-dba4-409d-a3b3-8100bbd8a304",
    "title": "送黄吟隠游吴门",
    "paragraphs": "寒江买櫂催遄征，何如缓泛六桥寻鸥盟。侯门怀刺谒掌傧，何如散策孤山探梅信。吟隐豫章之耳孙，调高琢句期颛门。西江不住来西湖，唤醒晚唐诸老魂。有时吐出惊人语，定须贵杀雒京楮。脍炙人口徒属餍，还来只字不堪煮。行吟荏苒岁欲暮，束装又问吴中路。节翁旧有珠履缘，何况荐书袖无数。此行一句直万钱，十句唾手腰可缠。归来卸却扬州鹤，推敲调度权架阁。",
    "author": "盛烈"
  },
  {
    "id": "38bcb0e3-e39b-45ed-b077-a96e801098fd",
    "title": "湖天晚霞",
    "paragraphs": "鲛人织出绡五色，冯夷不敢閟深泽。闯得烛龙归崦嵫，横舒几占半天碧。光绚列岑浮紫翠，琉璃倒蘸成琥珀。何当乘风掣下来，并州快剪随意划。制就诗囊百万箇，分与江湖放吟客。",
    "author": "盛烈"
  },
  {
    "id": "d825015c-9dec-4b6c-836c-af242568ae05",
    "title": "白发",
    "paragraphs": "白发非有种，如何忽自生。尽从方寸地，莳此两三茎。场屋债犹欠，山林计未成。头颅知渐丑，羞向镜中呈。",
    "author": "盛烈"
  },
  {
    "id": "620945a5-526d-4556-8fb7-d07847031ecf",
    "title": "午窗即事",
    "paragraphs": "午困俄惊啭栗留，东风独立思悠悠。蜂搜花醴勤王事，燕拓芹巢为子谋。白发愁边添渐密，青春忙里去如流。无言猛拍栏干曲，恰喜长须荐茗瓯。",
    "author": "盛烈"
  },
  {
    "id": "60462a99-a4bf-47ad-bde7-262170b64ff7",
    "title": "同黄吟隠湖上散步",
    "paragraphs": "暖翻鸭顶一川晴，喜共长堤缓辔行。落尽繁红春结局，传来太白酒寻盟。人于冷淡交偏好，句向萧闲吟倍清。鹈鴂一声林外唤，短篷归带夕阳明。",
    "author": "盛烈"
  },
  {
    "id": "536a44e3-f461-4110-80ee-6fd66f97b039",
    "title": "观下湖渔者",
    "paragraphs": "渔舠逗晓来相续，短笆乱割春塘渌。须留一半还诗翁，要看早晚鸳鸯浴。",
    "author": "盛烈"
  },
  {
    "id": "56598aec-0e98-4091-b64e-4200d833742a",
    "title": "玉阆风书院偶题  其一",
    "paragraphs": "塔倚翠微椽笔劲，湖吞碧落砚池宽。天然调度谁消得，不是吟家出手难。",
    "author": "盛烈"
  },
  {
    "id": "be02c89e-4dba-4bfc-9f15-1e991147a61c",
    "title": "玉阆风书院偶题  其二",
    "paragraphs": "岁事从他沸似糜，小窗挂起只看诗。不知那树梅先谢，一片香飞入砚池。",
    "author": "盛烈"
  },
  {
    "id": "e53ae195-6d6a-48d4-afda-fce531a99d52",
    "title": "堤上归  其一",
    "paragraphs": "舟横别港赴鸥约，人立斜阳等燕归。心事一春拈不出，两堤杨柳又绵飞。",
    "author": "盛烈"
  },
  {
    "id": "265fe5b9-cb61-4543-92c7-b24b36423aed",
    "title": "堤上归  其二",
    "paragraphs": "片云筛雨过横塘，衬断苹风作晚凉。意快短檠推不照，柳边听月对啼螀。",
    "author": "盛烈"
  },
  {
    "id": "d9c1e6fd-2399-43df-a24c-23076969f4be",
    "title": "渔父词",
    "paragraphs": "晓岸披风驾短篷，平芜烟浪几重重。鸣榔莫近荷花浦，鸥鹭早凉眠正浓。",
    "author": "盛烈"
  },
  {
    "id": "1c346760-a136-413f-956c-fe14aba84251",
    "title": "春兴",
    "paragraphs": "泾云全放两峰青，湾柳丝金照眼明。短棹又随鸥鹭去，笙歌少处结春盟。",
    "author": "盛烈"
  },
  {
    "id": "e1985299-945a-42c2-a704-22eec027823c",
    "title": "暮天即事",
    "paragraphs": "东寺钟联西寺鸣，前村树末暝烟平。天涯倦翼归无限，只有鸦飞自唤名。",
    "author": "盛烈"
  },
  {
    "id": "07ff541c-64ab-4748-b02c-4fc7e6f2da58",
    "title": "幽庭",
    "paragraphs": "幽庭鸟蹴梅花片，䔩䔩因风抟复散。贪看立到昼阴移，满地苍苔遮一半。",
    "author": "盛烈"
  },
  {
    "id": "7bc23723-6123-41db-860e-151820f4ab77",
    "title": "朔风",
    "paragraphs": "小窗帘箔护重重，榾柮鑪心蜕骨红。昨夜朔风能凛冽，冰花亦结砚池中。",
    "author": "盛烈"
  },
  {
    "id": "9b5be909-2c09-4400-9d4e-8df5639f779d",
    "title": "晚步段桥",
    "paragraphs": "垂红顶上快登临，拍拍秋光满袖襟。伎痒欲吟吟未稳，两山钟里莫云深。",
    "author": "盛烈"
  },
  {
    "id": "c5f41a80-e711-4be2-93b3-10116aea7410",
    "title": "野寺",
    "paragraphs": "野寺不逢僧，修廊且缓行。竹藏双鹤睡，风助一蝉鸣。坐石侵衣冷，临风漱玉清。咏归无限意，新月带星横。",
    "author": "李时可"
  },
  {
    "id": "bcc6ae78-f7ed-435e-af76-8008a4307ba4",
    "title": "别余司法",
    "paragraphs": "欲别愁如结，来时眉便开。相逢两无事，且尽十分杯。明月今宵共，春风几日回。梅花发墙角，此际望君来。",
    "author": "李时可"
  },
  {
    "id": "56ead345-88f1-49f2-ad44-18d8d52dc819",
    "title": "雪行",
    "paragraphs": "天寒鸦欲栖，客路尚迟迟。泥滑蹇馿涩，风斜破帽欹。云藏山断绝，梅苦雪禁持。客里愁无著，愁边却有诗。",
    "author": "李时可"
  },
  {
    "id": "744938b9-fd76-49d9-a2e0-ef851c9102b6",
    "title": "题方漕水阁",
    "paragraphs": "三间水阁傍溪湄，曾倚栏干此赋诗。山色溪光还似旧，惜无诗思似当时。",
    "author": "李时可"
  },
  {
    "id": "a1b9280d-b182-4b61-a94d-b37e77659423",
    "title": "舟中夜闻读书",
    "paragraphs": "临谿一舍竹疎疎，舟过时闻夜读书。姓字是谁何必问，定应不是俗人居。",
    "author": "李时可"
  },
  {
    "id": "1ecad0d8-6506-4705-9d8a-a0a3ec478c07",
    "title": "六朝旧迹",
    "paragraphs": "六朝更代几兴亡，满地黄花只旧香。水鸟不知人事改，双飞犹自恋寒塘。",
    "author": "李时可"
  },
  {
    "id": "fb66a711-ef81-4eb6-90a1-bdcf70b45384",
    "title": "杜鹃花",
    "paragraphs": "杜鹃踯躅正开时，自是山家一段奇。莫据眼前看易厌，帝城只卖担头枝。",
    "author": "李时可"
  },
  {
    "id": "ed1e861d-c5f4-4e8e-91a7-3a12d5c4aebe",
    "title": "拟古",
    "paragraphs": "蚕丝图利人，利成身已烹。蛛丝图网物，网成身益倾。汉兴弓犬弃，楚乱萧艾生。祸福乃如此，吾道乌能亨。",
    "author": "陈宗远"
  },
  {
    "id": "b52d2102-9a65-432f-a559-6fa9ab345da6",
    "title": "有感",
    "paragraphs": "天地不磈立，人为天地心。世无经济学，何以任弥纶。沛兴园绮隠，渊启虬髯惊。汉唐造草昧，数子留其名。我非烟霞徒，息养离世氛。我非云水客，眼空观劫尘。有身必有用，用世非荣身。善性自孟子，恶性由荀卿。气质诚有驳，良心乃其纯。荀卿言治气，孟子言养心。治如治稊稗，恶去善自生。养如养佳谷，善长恶亦亡。善善而恶恶，孟荀同臭馨。安用泥口耳，纷纷争异名。寥寥数千载，尘迹汗简青。麟死不可作，纪例存其文。世无公是非，安得真劝惩。西汉岂无人，气节冰雪清。东汉岂无人，长厚性质淳。特立违时好，心事竟埋堙。纷纷澜倒徒，空赢身后名。",
    "author": "陈宗远"
  },
  {
    "id": "05046b36-ee27-4748-9fba-01b23353f190",
    "title": "有感",
    "paragraphs": "呢喃燕贺厦，嘹呖鸿渐磐。恋主江南暖，来宾塞北寒。炎凉有变易，去就无留难。勿嫌乌鹊噪，朝朝止屋端。",
    "author": "陈宗远"
  },
  {
    "id": "d724ab7f-101b-472f-bba2-52a8d842d136",
    "title": "异兽",
    "paragraphs": "甬东有异兽，俗名讹曰歆。其形类猴玃，或谓虎之精。逐人求口食，咿哑小儿声。满望乃谢去，不遂辄生嗔。利爪捥人目，乌喙啄其身。膏血尽且死，适意方欠伸。行道足一迹，深山昼掩门。众疑心是兽，何乃面如人。不知椎剥吏，人面而兽心。",
    "author": "陈宗远"
  },
  {
    "id": "1da2b34e-20cf-42fc-8927-a6accb1a8c3a",
    "title": "戏同舍与内竞",
    "paragraphs": "龙泉函气清，欧冶吐霞绮。干将堕龟文，莫邪潜漫理。藏锋金匣夜光芒，铜花玉晕相磨砥。雄雌一落东与西，相从不隔千山水。忆妾与君差池飞，送君挟策游京畿。暮云空碧雁度远，画梁寂寞燕来迟。但愿月宫分彩色，岂恨霜闺弄落晖。君方倦羁旅，妾亦厌枌土。锦水鸳鸯巢汉林，绮翼飞翔交媚妩。有时娇妬不自持，佯嗔不肯舒眉宇。逢君贫困泣牛衣，举案低蛾似顽鲁。谁知志满凌暴生，刚肠便不爱卿卿。望断犊车挥麈急，饱负虎嵎攘臂轻。松柏故无情，凌霄植根蒂。柔蔓托高翘，岁寒忻附丽。何为丝萝亲，反有荣悴异。昔日泪霑衣，长嗔失意同寒饥。今日衣拥泪，翻怨得意由轻肥。炎凉世态得失间，怨君却悔嗔君时。",
    "author": "陈宗远"
  },
  {
    "id": "5f3258fe-c5f3-46f6-88de-e7adb2f25642",
    "title": "梦游月宫",
    "paragraphs": "蜿虹绛彩垂霄路，白波渺渺散寒露。横空掷绮结飞梁，靉靆青云匝风御。飏金排玉水晶宫，鸾佩霓襦笑相遇。兔停玉杵取玄霜，吴质无端强猜妬。窥见腰中三尺冰，便疑斫却婆娑树。桂香广陌不得留，灼灼修娥谩回顾。天孙飞梭织冰纨，帝子吹笙湿香雾。笑指瑶台十二层，只怕结邻未相许。潋滟金枢烟水寒，会驾飞轮撇波去。",
    "author": "陈宗远"
  },
  {
    "id": "0af60b6b-ac30-4829-ab98-2412c8d76481",
    "title": "过横远途中",
    "paragraphs": "蚕桑事已过，耕稼老农勤。桥断荒村雨，山埋半岭云。小松穿石出，野水落田分。茅店倾醨酒，相看亦论文。",
    "author": "陈宗远"
  },
  {
    "id": "ef177083-baae-4527-804f-538922923fc3",
    "title": "病起",
    "paragraphs": "事业书千卷，生涯菊一篱。约居悭问卜，多病颇知医。看镜癯添骨，挼髭笑解颐。闭门方得趣，不诵北山移。",
    "author": "陈宗远"
  },
  {
    "id": "6964f5d0-90e5-4fd4-9c21-5432108ce1fd",
    "title": "送洪宰西归少歌渔春渡是日风雨",
    "paragraphs": "送客来孤店，疏轩竹数茎。归帆出烟雨，群吏立沙汀。似我情何悄，如君事最荣。待无云隔岸，须看远山青。",
    "author": "陈宗远"
  },
  {
    "id": "0031d6b9-f56f-449b-a0da-ab5fbd2cdfa3",
    "title": "寺深",
    "paragraphs": "寺深幽寂寂，四月似秋天。夜久听山雨，晚来添石泉。断巖风啸木，疏竹鸟栖烟。钟鼓林梢动，空堂已罢禅。",
    "author": "陈宗远"
  },
  {
    "id": "794d1659-e6d9-4680-a20d-0efa413d838b",
    "title": "安仁楼间晚晴时送默斋伯回星江",
    "paragraphs": "已是悲秋客，那堪送远人。乱山残照惨，落叶晚风频。去恨随帆远，回头转意亲。明朝相忆处，鳞雁达情真。",
    "author": "陈宗远"
  },
  {
    "id": "82382167-3308-4034-8579-77a49ba2b3ed",
    "title": "呈豹林伯进斋表叔",
    "paragraphs": "曲迳禅房午，幽风动古林。泉声落涧静，磬韵隔云深。空谷留禽语，青山洗客心。顿然忘俗想，来此不妨吟。",
    "author": "陈宗远"
  },
  {
    "id": "04a1954a-871e-4272-a345-73022bf21d65",
    "title": "资政入村造寿器谩赋",
    "paragraphs": "功成身退从来少，绿野超然洗俗埃。闲出西畴营六槚，胜传南极映三槐。迎门村妇携儿拜，遮道田翁带犬回。竞喜鸣珂归旧隠，争如鸥鹭不相猜。",
    "author": "陈宗远"
  },
  {
    "id": "bcd5bb40-ba5f-42dd-a736-3ccfa70839e2",
    "title": "八月初五日有怀旧事",
    "paragraphs": "看来扰扰总何谋，且把行藏用酒酬。篱菊趁阴移别迳，江枫向晚落行舟。秋虫在壁催人织，归燕辞巢恋主愁。今日去年风物异，钱塘还在望山楼。",
    "author": "陈宗远"
  },
  {
    "id": "8c178e02-5bca-45c8-a359-9ea02aee7591",
    "title": "题萧季贤雪涧轩",
    "paragraphs": "避喧宽结小茅庐，庭竹栽多引凤栖。满地松钗风啸木，隔窗渔艇月涵溪。归鸿目送云间失，贺燕巢成栋外低。料想春残曾有梦，谢家芳草绿将齐。",
    "author": "陈宗远"
  },
  {
    "id": "c3bf30f5-8f45-48e6-a966-a5b5abdda622",
    "title": "呈陈介叔",
    "paragraphs": "青帝东来驾䌽鞯，烧灯过后少晴天。逢春已办穿花屐，阻雨先寻载酒船。但觉野云生树外，不知溪水涨滩前。落梅有恨香还湿，不得飞来傍舞筵。",
    "author": "陈宗远"
  },
  {
    "id": "05564932-4d99-43a7-8d28-ce370c780d38",
    "title": "春日书景",
    "paragraphs": "狼借残梅满地香，游蜂终日趁晴忙。芳堤细草鳞鳞绿，深院垂杨袅袅黄。暖雾未消山失木，春风无力晓侵裳。眼看景物关情甚，亟把诗吟送一觞。",
    "author": "陈宗远"
  },
  {
    "id": "3d6610d6-a01f-4ba7-857d-2207e5c4c4b9",
    "title": "冬晚",
    "paragraphs": "簷乐无风静自鸣，开窗亦复使眸醒。投林倦鸟低翻翼，触纸癡蝇细有声。篱外半悬红子落，墙间少见绿莎明。阳生阴后春来近，准拟新诗为发萌。",
    "author": "陈宗远"
  },
  {
    "id": "8d5ffb25-dffe-4b68-870f-09d43d1d2544",
    "title": "因雨遣兴",
    "paragraphs": "细雨冥冥风顿凄，微沾沙路不成泥。珠排簷网凝丝重，琼积荷盘压柄低。青草岸头三月暮，黄梅叶外一山迷。小塘水满鱼过堑，随浪流沟入古溪。",
    "author": "陈宗远"
  },
  {
    "id": "fd851bea-1a2f-4ff0-9ec3-e89ca1097e9f",
    "title": "春雨遣兴",
    "paragraphs": "静看何物不关情，屋角青梅子已成。巢拂旧尘迎社燕，花移新树欲流鶑。寒生帘幙深春雨，暖卜园林甚日晴。病起无聊休把酒，东君去住亦堪惊。",
    "author": "陈宗远"
  },
  {
    "id": "400175b6-0f84-4703-85e4-8c7394f8f329",
    "title": "题汪表叔对袁府起借轩和韵",
    "paragraphs": "朱门虚老济川材，镜面芙蕖取次开。莫怪偷光邻士壁，绝胜附火乞儿堆。拂尘尚欠千寻竹，极目何须百尺台。鱼鳖不知谁是主，也随流水向东来。",
    "author": "陈宗远"
  },
  {
    "id": "e4f689f9-b1c9-439f-a121-75766b38d77e",
    "title": "传闻八月十四日唱名",
    "paragraphs": "北斗三魁夜吐芒，竞传胪唱擢王扬。遥知天上轮光满，先放人间桂籍芳。失笑月乌空绕匝，那知云雁不成行。姮娥留取十分好，万里清辉分外彰。",
    "author": "陈宗远"
  },
  {
    "id": "240ebc88-3d66-4fcb-a166-f79195624f57",
    "title": "代寿",
    "paragraphs": "自上黄枢赞万机，曾将谋略定边陲。平淮便放裴公逸，去越犹嫌范相迟。潋滟池塘莲万朵，婵娟亭馆竹千枝。居东賸有明农志，归衮应赓七月诗。",
    "author": "陈宗远"
  },
  {
    "id": "91a07850-86cc-4b07-b6b9-e79098084bc9",
    "title": "代寿某帅二首  其一",
    "paragraphs": "当年禁履上星辰，便合登庸秉国钧。盖海旌幢纡出镇，济川舟楫已知津。但从渤澥清沂泗，肯把关河自越秦。酝酿早成六月雨，一朝翻手洗炎尘。",
    "author": "陈宗远"
  },
  {
    "id": "e6af414b-e8ba-48b1-930f-7ee5f90cafb2",
    "title": "代寿某帅二首  其二",
    "paragraphs": "三年姬衮尚居东，官府清平冠六雄。仙洞蟠桃红映日，山亭修竹绿梳风。已将儒雅安时俗，更即人和验岁丰。俭幕栖身无以颂，元龟游戏出莲丛。",
    "author": "陈宗远"
  },
  {
    "id": "3bc7997f-d8d5-45ed-8864-e164faabde70",
    "title": "寿陈府博",
    "paragraphs": "三屿萦纡秀且奇，苕华琢采妙工倕。高罗绛帐声盈耳，戏著斑衣笑解颐。鱼藻留连依水密，凤筩准拟向阳吹。的知梅信传东阁，先访南宫第一枝。",
    "author": "陈宗远"
  },
  {
    "id": "55356b5a-0d3d-4e15-8b70-d9d559bbc029",
    "title": "代寿帅书三首  其一",
    "paragraphs": "欲看棠阴续世传，重移星履下鄞川。风薰辕戟清官府，日暖瀛壶小洞天。塞外不传青海箭，幕边稳泛绿池莲。箇中便是神仙境，何必崆峒访偓佺。",
    "author": "陈宗远"
  },
  {
    "id": "01efef07-6928-4fb2-8069-e706c89972f5",
    "title": "代寿帅书三首  其二",
    "paragraphs": "勳业从来简帝聪，东溟还复奏肤公。庭前修竹添新绿，洞里蟠桃依旧红。野渡横舟人未老，大川作楫路将通。愿观整顿干坤手，不负当年射六蓬。",
    "author": "陈宗远"
  },
  {
    "id": "8e65b7e1-0486-4ed4-aade-b13fbf3682f9",
    "title": "代寿帅书三首  其三",
    "paragraphs": "笑谈樽俎有馀欢，不独民安吏亦安。竞喜鲰生兼盛赐，那堪鹗表录微官。投机已发千钧弩，速化仍资九转丹。青眼相逢尤异处，他年翘馆旧门阑。",
    "author": "陈宗远"
  },
  {
    "id": "64304bbc-a149-4437-9164-8a67282d9fbc",
    "title": "郊祀庆成诗",
    "paragraphs": "宝历登三禩，觚坛类两仪。居歆修大报，肇祀述前规。景迓初阳吉，斋严一月期。采章循节俭，緼豫屏纷离。辂象停方贡，兵骖却道驰。殊庭崇祝告，太室款灵娭。黄道晴曦丽，青郊湛露滋。龙常腾旎旖，蜺羽胜葳蕤。列戟森宾卫，严更警禁帷。苍圆尊上帝，黄粹见方祇。馥郁阳宫燎，芬芳帝籍粢。非烟浮羽籥，叶气冒尊彝。济济锵圆玉，峨峨会采𤪌。云裙纷下逮，月璧粲昭垂。合奏谐纯绎，登歌美缉熙。贰觞勤竢献，虚次迄亲祠。翊翊灵施佑，禳禳嘏致祠。招摇回左翿，阊阖敞南离。侍仗朝绅拥，升楼禁跸随。胪驩皆岳抃，驿赦霈皇慈。都号登瑶册，追思遗宝龟。燕谋端有自，鸿祉浩无私。肃穆东朝贺，登闳宣室厘。庆绵千岁统，欢奉万年巵。盛事辉三古，庞恩被八维。至诚深可卜，满假务深思。兢业传家法，盈成保庆基。万方严表正，九篑戒功亏。帝寿齐南极，边尘静北陲。具臣怀美报，成命绎周诗。",
    "author": "陈宗远"
  },
  {
    "id": "2dcd2786-2566-48db-a8d0-9b7a2ad1a6f7",
    "title": "送友人",
    "paragraphs": "黄梅浦远草萋萋，风细孤帆雨后低。渔笛一声何处作，故山回首白云迷。",
    "author": "陈宗远"
  },
  {
    "id": "04a01848-e861-4ad0-aaf8-8fd5ee7b9dba",
    "title": "悯农",
    "paragraphs": "条桑事了蒸麻急，刈麦人兼种稻归。作苦那能衣食足，几多游冶厌轻肥。",
    "author": "陈宗远"
  },
  {
    "id": "f52f5417-a7aa-4aed-aaad-1c651284db90",
    "title": "谢石庵见示櫂歌歎时因以见意",
    "paragraphs": "芦花袅袅西风急，独立高楼闻雁声。志士最伤秋夜月，江南塞北两般明。",
    "author": "陈宗远"
  },
  {
    "id": "9a40fca7-021b-4467-b466-ca2ad3f12339",
    "title": "牵牛花",
    "paragraphs": "绿蔓如藤不用栽，淡青花遶竹篱开。披衣向晓还堪爱，忽见蜻蜓带露来。",
    "author": "陈宗远"
  },
  {
    "id": "9f615a3f-47cf-45ee-b9cc-43460eb6444b",
    "title": "舟行",
    "paragraphs": "鸥鹭滩头帆卸雨，牛羊影外草生烟。渔人撒网潮平晚，柳岸维舟取次眠。",
    "author": "陈宗远"
  },
  {
    "id": "8ffc9f4c-b432-446c-867d-3a66a6581c29",
    "title": "灵溪舟中风雨",
    "paragraphs": "斜风吹雨打篷窗，独棹孤舟向晓江。沙岸竹洲烟漠漠，青山飞鹭一双双。",
    "author": "陈宗远"
  },
  {
    "id": "3b902a53-5fda-491f-9472-9857a96658eb",
    "title": "萧季贤有斋名雪涧求鄙语置诸贤之后勉成四韵",
    "paragraphs": "一派流泉遶坐奇，红尘不到客来稀。含烟竹坞朝常失，当户松阴晚自移。想有寒猿当月啸，应看孤鹤唳风归。火云六月流金石，绝景应须称此时。",
    "author": "陈宗远"
  },
  {
    "id": "c5015a69-38c5-448d-bf02-2f30a03588ee",
    "title": "宿村",
    "paragraphs": "野畦新雨过，蛙杂水溅溅。风扫竹前地，月明柳外天。人过惊犬吠，妇绩趁蚕眠。舍北数声橹，夜归何处船。",
    "author": "陈宗远"
  },
  {
    "id": "a8ebd38b-c68a-4f58-8802-2db64e44741b",
    "title": "出村有题",
    "paragraphs": "一片青莎没古槎，满弯流水浸琼沙。早梅先点腊前蕊，败菊尚开秋后花。落叶尽随寒月少，好山还被晓云遮。人生到处须回首，暗里流年损鬓华。",
    "author": "陈宗远"
  },
  {
    "id": "4a60d44e-4766-4929-8e81-b8720a844af5",
    "title": "游招真观",
    "paragraphs": "溪旁老子宫，古松奋苍鬣。修迳烟霏深，中巖祠像设。巖头流云漫，千丈藤萝结。猿猱跃其间，手疑攀日月。巖下缓经行，人间诸想灭。文楸飞雹铿，朱絃浮磬彻。此山宇宙初，谁擘坤轴裂。六丁曾一戏，万古留洞穴。仙翁昔此栖，还丹成白雪。佩环昇倒景，遗台犹岌嶪。菊秋风日佳，归艎双桨歇。便欲茆三间，于此谢尘劫。",
    "author": "董杞"
  },
  {
    "id": "2a9be992-d021-4b10-bf4d-c796de1010b7",
    "title": "水泛及门用老杜江涨韵",
    "paragraphs": "雨声喧昼夜，不断汹簷流。篱落维孤艇，溪湖失旧洲。访君无去路，狎我有来鸥。涛浪相欺得，冲门鼓白头。",
    "author": "董杞"
  },
  {
    "id": "48ebd60f-81fb-47e3-9d61-a72ef4585963",
    "title": "西园",
    "paragraphs": "何处西园好，楼雄说媚川。村环春色水，树带夕阳天。客促云间棹，渔吹浦外烟。且来穷燕赏，著句剩流传。",
    "author": "董杞"
  },
  {
    "id": "111727fe-10c8-4df6-bcb3-2c7a89119b48",
    "title": "用洪宪韵自述",
    "paragraphs": "壮志摩云一剑闲，欲屠石堡斩楼兰。功名努力车登坂，岁月惊心水下滩。小小茆茨渔子舍，星星鬓髪腐儒冠。高山流水无穷思，整顿瑶琴试一弹。",
    "author": "董杞"
  }
]