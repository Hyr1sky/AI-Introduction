[
  {
    "id": "8857e150-0904-4614-87e9-0f4e5ecd2215",
    "title": "郫县春日吟  其二",
    "paragraphs": "无穷官事日装怀，甫及芳时略放开。骚仆编排诗社去，酪奴勾管醉乡来。",
    "author": "吴泳"
  },
  {
    "id": "d406e3a8-a717-4937-bcb5-389f8b1ba3f9",
    "title": "郫县春日吟  其三",
    "paragraphs": "后霜庭草芳犹茁，承露林花翠欲欹。体认干元何处是，初春天气早晨时。",
    "author": "吴泳"
  },
  {
    "id": "e0322120-9f15-4322-bd21-dd4b898547fa",
    "title": "郫县春日吟  其四",
    "paragraphs": "雨脚垂垂未肯休，舍东流满舍西流。八分春种胚胎了，新水才来便彻头。",
    "author": "吴泳"
  },
  {
    "id": "54571537-6cc9-455d-9144-d024a2fc67fc",
    "title": "郫县春日吟  其五",
    "paragraphs": "不寒不暖杏花天，争看蚕丛古寺边。旧日尚留耕雨具，新年难得买花钱。",
    "author": "吴泳"
  },
  {
    "id": "9f022cad-c82b-43d5-bee4-f3dc26264fdc",
    "title": "郫县春日吟  其六",
    "paragraphs": "树桑五亩育鸡豚，器用匏尊老瓦盆。旧礼诸儒都坏尽，西家却有典型存。",
    "author": "吴泳"
  },
  {
    "id": "4d8c1e51-2246-4172-b784-353ca342a429",
    "title": "郫县春日吟  其七",
    "paragraphs": "暧暧人村翠树连，鶑拖野色度晴川。新诗无限来供眼，才涉思量又不圆。",
    "author": "吴泳"
  },
  {
    "id": "1c375014-2672-4e1e-b5d0-d568c6de891c",
    "title": "郫县春日吟  其八",
    "paragraphs": "醉骑花影少年间，谑弄风光古将坛。渐觉年来无补益，祇将春贮在脾肝。",
    "author": "吴泳"
  },
  {
    "id": "5c828f34-0036-454a-879d-e377effdd147",
    "title": "郫县春日吟  其九",
    "paragraphs": "素丝五緎咏羔羊，且是公馀燕日长。黄妳味甘逢孔圣，黑甜睡美谒羲皇。",
    "author": "吴泳"
  },
  {
    "id": "2b32bd65-83a7-4000-843e-d4bf87755cae",
    "title": "郫县春日吟  其一○",
    "paragraphs": "旧谷才登幼妇场，新蚕复出小姑忙。书生却弄閒针线，枉学明河织女襄。",
    "author": "吴泳"
  },
  {
    "id": "fa1a22a9-88e8-449c-af7d-c56538721330",
    "title": "和洪司令梅花  其一",
    "paragraphs": "结绮临春贮丽华，吹香偶到野人家。霜明月白纱窗浄，但见梅诗不见花。",
    "author": "吴泳"
  },
  {
    "id": "6bb8af62-be57-46ec-8427-39b183e5ff9f",
    "title": "和洪司令梅花  其二",
    "paragraphs": "杼云新卷雪泥干，剪剪轻风薄薄寒。莫遣水龙吹别调，放教春在玉栏干。",
    "author": "吴泳"
  },
  {
    "id": "7b2ac1fd-02d6-4bd9-92a5-5c4805edf1fb",
    "title": "和虞沧江赋梅  其一",
    "paragraphs": "素肌香骨水为寒，曲树斜枝木作酸。百匝遶花看未足，庭空参斗夜阑干。",
    "author": "吴泳"
  },
  {
    "id": "b9277cd5-7492-405c-a414-25d07cdd291b",
    "title": "和虞沧江赋梅  其二",
    "paragraphs": "衣分冰洁佩琼瑰，笑歛溪头月下杯。岁晏得朋真乐在，不须青女作行媒。",
    "author": "吴泳"
  },
  {
    "id": "5c175a74-6972-453c-aee2-31a99ee95767",
    "title": "和虞沧江赋梅  其三",
    "paragraphs": "青蒲翠草望秋零，乱絮迷春困不醒。林下水边时一见，对人应是眼中青。",
    "author": "吴泳"
  },
  {
    "id": "b61ace9a-1f35-49c1-b961-8342b8f4b6d7",
    "title": "和虞沧江赋梅  其四",
    "paragraphs": "每对梅花辄解颜，瑶林孤绝迥难攀。拟将和靖横枝句，搂入离骚大小山。",
    "author": "吴泳"
  },
  {
    "id": "d8db773d-b8d1-4fa6-aba7-d08ef9306f1d",
    "title": "和虞沧江赋梅  其五",
    "paragraphs": "吟成亟取夜钟敲，淡月笼窗昏晓交。真态莫将形色看，当如相马得蒲梢。",
    "author": "吴泳"
  },
  {
    "id": "a34e4373-e76d-45d2-9e66-418237367353",
    "title": "和虞沧江赋梅  其六",
    "paragraphs": "万山春到直丛丛，谁省东皇有化功。生意溶溶呈露处，看随葵麦荡摇风。",
    "author": "吴泳"
  },
  {
    "id": "33286d0a-c7d0-4f5d-93cb-f6f342657174",
    "title": "和虞沧江赋梅  其七",
    "paragraphs": "不御铅华别是花，丰神高洁自成家。含章不解春风意，犹倚残粧隔绛纱。",
    "author": "吴泳"
  },
  {
    "id": "6db395d1-99a5-4b15-83d7-0c45842627bc",
    "title": "和虞沧江赋梅  其八",
    "paragraphs": "交花煜煜露生香，一味清来浣我肠。文字语言今落去，聊吹别调作醒狂。",
    "author": "吴泳"
  },
  {
    "id": "98b095ba-3f3c-44c4-bd42-11f2ee913ca4",
    "title": "安西马",
    "paragraphs": "月脇霜飞镜夹瞳，龙媒扫尽朔庭空。沙丘尚有真骊牡，端自方臯一顾中。",
    "author": "吴泳"
  },
  {
    "id": "c62e33ac-8dca-49ba-a1b6-9c1ebdd7a6c8",
    "title": "蜡梅",
    "paragraphs": "若得西湖处士疑，如何颜色到鹅儿。清香全与江梅似，只欠横斜照水枝。",
    "author": "吴泳"
  },
  {
    "id": "a1fdf165-aebe-4d1f-9d54-22aed91fe270",
    "title": "登罗浮山  其一",
    "paragraphs": "要閒终是不曾閒，猛歇当头名利关。揩洗一双清浄眼，稻花雨里看浮山。",
    "author": "吴泳"
  },
  {
    "id": "c0dd88d2-cc45-4a09-b1b1-0b15de070801",
    "title": "登罗浮山  其二",
    "paragraphs": "海山半夜失蓬莱，微带云根雨脚来。元是道家清绝境，世间妄指作阳台。",
    "author": "吴泳"
  },
  {
    "id": "2207eef4-284c-4968-ba20-9d7962fcce8e",
    "title": "登罗浮山  其三",
    "paragraphs": "玉蟾奔月灶炉干，老鹤巢松殿宇寒。里面看山山不见，不如只向外边看。",
    "author": "吴泳"
  },
  {
    "id": "0c2b1294-a620-4197-9b87-a25ad44a9335",
    "title": "琵琶",
    "paragraphs": "锦调巴音祇四絃，倚门空抱向谁怜。主人一自知音后，传入王孙绮玳筵。",
    "author": "吴泳"
  },
  {
    "id": "83de261f-6607-4663-bf7f-8c64c3963d36",
    "title": "桂",
    "paragraphs": "团团玉叶振天芳，清澈琼楼午夜光。元是小山分种去，移来西蜀作甘棠。",
    "author": "吴泳"
  },
  {
    "id": "d1d4eed8-1811-4177-a2e6-91636bac9e73",
    "title": "玉川茶",
    "paragraphs": "一旗初试蜀山春，团銙谁论蔡与丁。更出苦言浇谏味，世间醉梦合俱醒。",
    "author": "吴泳"
  },
  {
    "id": "5211fe04-e10b-40c5-88a3-3736cf698d67",
    "title": "病中宿白水",
    "paragraphs": "触热山行陡顿馀，急携拄杖息禅居。老僧不惜山中宝，持出银函贝叶书。",
    "author": "吴泳"
  },
  {
    "id": "9f48316b-4732-4223-8536-23f4e1a2e76d",
    "title": "中峰",
    "paragraphs": "连空阁道结飞霞，衲子云游少住家。问讯两仙呼不应，鸟啼惊落一巖花。",
    "author": "吴泳"
  },
  {
    "id": "52a5c2bc-e03e-473f-a837-48444535c2d4",
    "title": "和张宪登乌尤山  其一",
    "paragraphs": "燕台爱士拔其尤，彻去藩篱吝与骄。藻翰宿春题品徧，青青无复土山焦。",
    "author": "吴泳"
  },
  {
    "id": "ea1d1057-c178-4d7a-8057-d9c5d1795789",
    "title": "和张宪登乌尤山  其二",
    "paragraphs": "世涂偪仄动逢尤，山似高人色颇骄。寸碧亭亭还绿遶，知音不待爨桐焦。",
    "author": "吴泳"
  },
  {
    "id": "20fdc653-d50f-46f8-ad54-11d92f71dcbc",
    "title": "和张宪登乌尤山  其三",
    "paragraphs": "放怀物外亦何尤，便谓游遨士也骄。西日下来巖际宿，别尊难齧嚼皆焦。",
    "author": "吴泳"
  },
  {
    "id": "53fb058e-4c84-4a61-b025-d8819c0ec634",
    "title": "和张宪登乌尤山  其四",
    "paragraphs": "子知天分不人尤，岂若纷纷式屡骄。旧见已知霜叶脱，新知才似谷牙焦。",
    "author": "吴泳"
  },
  {
    "id": "8c177eb9-20d4-477d-8bae-907398ce6e08",
    "title": "和张宪登乌尤山  其五",
    "paragraphs": "天戈何日戮蚩尤，省得营屯戍卒骄。事会无穷人物眇，坳杯莫救釜中焦。",
    "author": "吴泳"
  },
  {
    "id": "5f3b6c54-a023-4592-9a94-49665a407679",
    "title": "和张宪登乌尤山  其六",
    "paragraphs": "椒丘徐步不离尤，结驷朱门易养骄。宁似木鸡甘用拙，弗如龟䇲以灵焦。",
    "author": "吴泳"
  },
  {
    "id": "b4a8bcd2-1c5b-475d-a5a6-89676fc13340",
    "title": "和观棋",
    "paragraphs": "七雄虎鬭着难下，三季蚖蟠石不磨。蛮触纷纷无了日，青秧白水弄镰柯。",
    "author": "吴泳"
  },
  {
    "id": "4fb710da-382f-4eaf-a489-a57519a37769",
    "title": "华严寺",
    "paragraphs": "才上华严第一山，倚天双阙不曾关。白花紫柏漫山路，犹觉桃源在世间。",
    "author": "吴泳"
  },
  {
    "id": "3eda3a07-c3d4-4e39-9f7b-85bb145a2a5b",
    "title": "上峰顶",
    "paragraphs": "一峰骆驼岭突兀，万级胡孙梯屈盘。佛法岂无平易处，怕人只作等閒看。",
    "author": "吴泳"
  },
  {
    "id": "8ac48f74-fdb9-420e-b49d-967436751aa6",
    "title": "光相寺",
    "paragraphs": "云气巃嵸羃晓山，晴曦倒影射阑干。须臾变态还空寂，水接天光一片寒。",
    "author": "吴泳"
  },
  {
    "id": "5db369fc-4cd1-4e2d-b9a4-b88c8d9fdb79",
    "title": "牛心寺",
    "paragraphs": "青莲两两照山开，道是金僊手自栽。人与金牛俱不见，更从何处觅心来。",
    "author": "吴泳"
  },
  {
    "id": "9404df75-28c3-4ae6-a09f-58649ff78e86",
    "title": "和李雁湖晚春即事八首  其一",
    "paragraphs": "琴书澹泊古羲轩，花木幽閒汉绮园。碧落青嵩无用买，湖光一曲道真浑。",
    "author": "吴泳"
  },
  {
    "id": "5f340967-1617-46fd-940b-8b3e0f870653",
    "title": "和李雁湖晚春即事八首  其二",
    "paragraphs": "纷纷花片落车茵，点点苔钱衬屐痕。造化生机浑不尽，又将新绿转春温。",
    "author": "吴泳"
  },
  {
    "id": "25b22ab1-a4a3-455e-b984-fc67bfcb6184",
    "title": "和李雁湖晚春即事八首  其三",
    "paragraphs": "蔼蔼停云八表昏，终风吹雨泊天门。系船东港缘壕去，落日牛羊下远村。",
    "author": "吴泳"
  },
  {
    "id": "ef6e77f4-e6ee-4fff-843f-df5ed20691b3",
    "title": "和李雁湖晚春即事八首  其四",
    "paragraphs": "避人不必武陵源，荡有芙蓉谿有荪。弄水浇花心自远，何妨酌客两三尊。",
    "author": "吴泳"
  },
  {
    "id": "4e1d3591-bdfd-4f04-b3d0-34d9b8ab0af7",
    "title": "和李雁湖晚春即事八首  其五",
    "paragraphs": "长鲸须向海波翻，泽雉何由肯畜樊。步障连空鞋一屋，不如萧散半山园。",
    "author": "吴泳"
  },
  {
    "id": "d8f6debe-266b-44f9-af41-28b916c38712",
    "title": "和李雁湖晚春即事八首  其六",
    "paragraphs": "丰神玉雪更清温，胸次涵濡七泽吞。闻道晚年偏好易，手探月窟足天根。",
    "author": "吴泳"
  },
  {
    "id": "80260d30-4f3d-4da2-b7f8-c9a397b7042f",
    "title": "和李雁湖晚春即事八首  其七",
    "paragraphs": "庭草如茵鹿养茸，体当生意属僊翁。游龙不作千巖雨，却卷云根向洞中。",
    "author": "吴泳"
  },
  {
    "id": "aaca1a14-a0c5-4722-9008-2da54b4d8934",
    "title": "和李雁湖晚春即事八首  其八",
    "paragraphs": "杏花漠漠柳阴阴，彷彿前年礼殿深。頼有诗书缘不尽，青灯细雨短长吟。",
    "author": "吴泳"
  },
  {
    "id": "d24662b7-29a7-4fe8-abcf-25681ed75181",
    "title": "嘉禾颂七章章四句  其一",
    "paragraphs": "翼翼嘉禾，在梁之亩。九穗离离，实栗实秀。",
    "author": "吴泳"
  },
  {
    "id": "735331e3-0ed4-44a5-8879-0bac970f1e87",
    "title": "嘉禾颂七章章四句  其二",
    "paragraphs": "其秀维何，奕叶有傩。春种秋实，备时中和。",
    "author": "吴泳"
  },
  {
    "id": "89916aa3-314b-45b5-ab25-f0a1d959cd60",
    "title": "嘉禾颂七章章四句  其三",
    "paragraphs": "中和既时，重颖既垂。自向其本，岂不尔思。",
    "author": "吴泳"
  },
  {
    "id": "f15f744a-c350-438f-804a-a54869da77b4",
    "title": "嘉禾颂七章章四句  其四",
    "paragraphs": "维昔唐叔，实施王命。伊今之人，惟唐叔是景。",
    "author": "吴泳"
  },
  {
    "id": "4bfb75e1-45ef-46fc-8a59-708525b0e271",
    "title": "嘉禾颂七章章四句  其五",
    "paragraphs": "惟唐叔是景，献诸天子。天子不有，以归肇祀。",
    "author": "吴泳"
  },
  {
    "id": "faea2e47-d0aa-474a-9427-5da6c390e71d",
    "title": "嘉禾颂七章章四句  其六",
    "paragraphs": "芝生九茎，不可以为秔。狐生九尾，不可以为袂。",
    "author": "吴泳"
  },
  {
    "id": "fdede70d-896c-46e0-97c2-cd7e8016bf44",
    "title": "嘉禾颂七章章四句  其七",
    "paragraphs": "实为我嘉谷，以谷我口腹。以妥以侑，式介多福。",
    "author": "吴泳"
  },
  {
    "id": "a5a00ca1-ea5b-41c5-bab5-052398355c3b",
    "title": "城上乌",
    "paragraphs": "尔何不向别处栖，东飞日白足，南飞有树枝。翺翔空中不欲堕，逋尾又向城头归。城虽高，人亦好，三匝重来屋边遶。不缘啄雁稗，不为唼凫藻。鸦鸦唾骂闾里常，睠睠忠言主人告。所生八九子，頼有三雏成。两雏连樯去，一雏闻絃惊。往来城头蹔栖止，旭日又恐东方明。",
    "author": "吴泳"
  },
  {
    "id": "4a6c6a82-d1d9-464e-9b0c-a2b50bf265e4",
    "title": "羽林郎",
    "paragraphs": "汉家官兵名羽林，臂鹰走马长楸阴。选填并隶光禄籍，宿卫日费司农金。遥闻虏骑前犯塞，六部良家人不耐。黄须儿战邺下军，白袍兵劫花门寨。义军转阃无已时，就令虏得名王归。封侯起第豢醲赏，仍是汉殿前孤儿。",
    "author": "吴泳"
  },
  {
    "id": "3a88e9bf-2ecf-46b3-92cb-e66785a4b1d2",
    "title": "送鲜于帅三首  其一",
    "paragraphs": "载锡珪符起伏龙，遄提小队出南中。军容倒海鲸波息，旗采吹云蚓瘴空。但倚硕才为保障，仍开诚意接兵戎。渡泸已觉秋风晚，争看筹边第一功。",
    "author": "吴泳"
  },
  {
    "id": "7e72fbdd-621c-467f-9667-18b11776cb67",
    "title": "送鲜于帅三首  其二",
    "paragraphs": "时事牵连卒未休，三边烽火又惊秋。养鹰未得鹰扬力，豢虎终怀虎视忧。面势只缘前局误，肘方合向古人求。玉关不是无兵守，上策人心要急收。",
    "author": "吴泳"
  },
  {
    "id": "86e49506-e357-4d30-a3f8-e749cb4bc6ae",
    "title": "送鲜于帅三首  其三",
    "paragraphs": "忆昨行台再见时，恍兮涪水送将归。丰神比旧微加瘦，道力于今转觉肥。頼有一灯标日指，曾无寸草报春晖。孔门独立成何事，祇舞风雩咏浴沂。",
    "author": "吴泳"
  },
  {
    "id": "12dedd7c-740c-469d-ba0b-1d24826c0625",
    "title": "句  其一",
    "paragraphs": "賸携尊酒斟蓝尾，惜不杯羹荐墨头。",
    "author": "黄子实"
  },
  {
    "id": "4364f9f3-4a85-4dd8-bf5d-f393c400cb9b",
    "title": "句  其二",
    "paragraphs": "履痕莫辨阴王迹，敢去多题汉晋年。",
    "author": "黄子实"
  },
  {
    "id": "3b3391d9-6284-4bd6-be26-fdb432a55180",
    "title": "句  其三",
    "paragraphs": "月穿篷席罅，风轧舵牙声。",
    "author": "黄子实"
  },
  {
    "id": "81b8f454-41e9-494f-b725-ffd31d8f9fc5",
    "title": "句  其四",
    "paragraphs": "旅梦难安枕，村酤不满瓶。",
    "author": "黄子实"
  },
  {
    "id": "2dcddf62-8dab-45f7-9137-a04ea134334e",
    "title": "咏瑟师",
    "paragraphs": "宇宙浩浩谁诗鸣，遗响阒寂如英茎。更无高谈细论者，唐末婀娜江西清。",
    "author": "沈宏甫"
  },
  {
    "id": "8a5cb905-d358-4096-be23-5e0685d6a828",
    "title": "甘露巖",
    "paragraphs": "兰若半空中，云山第几重。瀑流千丈练，鹤宿五株松。晓雨禅房黑，霜林木叶红。悬崖回首望，归思过前峰。",
    "author": "邹恕"
  },
  {
    "id": "bc16e935-0213-4609-8875-d4aa4ce289e2",
    "title": "过太行山  其一",
    "paragraphs": "茫茫远树隔烟霏，猎猎西风振客衣。山雨未晴岚气湿，溪流欲尽水声微。回车庙古丹青老，碗子城荒草木稀。珍重狄公千载意，马头重见白云飞。",
    "author": "徐范"
  },
  {
    "id": "56f1733f-0626-4c64-94fa-a49a693538dc",
    "title": "过太行山  其二",
    "paragraphs": "路绕羊肠蹑屐跻，万山金碧总堪题。举头日月中天近，极目干坤五岳低。自笑盐车骐骥厄，谁怜枳棘凤凰栖。欲投古寺禅房宿，喜见僧归落日西。",
    "author": "徐范"
  },
  {
    "id": "dec6c64c-07c1-4ae0-9b45-4064f77ce4a3",
    "title": "咏梅",
    "paragraphs": "开徧南枝又北枝，春风消息不嫌迟。平生自抱冰为骨，莫待趋炎附热时。",
    "author": "范楷"
  },
  {
    "id": "06b7acfc-40dd-461c-85bd-d474a5fb14a3",
    "title": "酬答张安抚伯玉先生",
    "paragraphs": "寡交率天性，积疴攻妙药。干禄念烝尝，著书恣谈谑。永矢离畏途，何况縻好爵。感子故人意，屏吏延铃阁。时剖千秋心，兼订三山约。风流张平子，文采谢康乐。潜鱼媚幽潭，高鸟昵林薄。物类既参差，天地亦寥廓。但愁霜霰多，石出兼水落。",
    "author": "薛师点"
  },
  {
    "id": "53ac69fd-da3c-4129-b8d5-5c3222b9f626",
    "title": "寿徐仓使",
    "paragraphs": "四明山水远且清，秀气锺作千人英。南州高士真济美，天地正粹涵中襟。学问渊源派伊洛，文章典丽铿䪫韺。射策丹墀压群彦，声名一日蜚玉京。粤从膴仕久扬历，政事所至皆有称。雠较芸编上群玉，蕃宣苕水腾颂声。凝旒简眷异俦正，追班文石焕郎星。清规屹立朝誉振，儒术既行邦计赢。论思献纳众所瞩，其奈宵旰怀远氓。咨诹出揽澄清辔，肃持庾节赒列城。视时敛散民食足，观风按察吏胆惊。侧听赐环驲骑速，行看荷橐天衢亨。节过清明才六日，欣逢吉梦叶长庚。和气却随春气足，福星还并寿星明。己闻好语日边至，莫辞烂熳倾罍觥。自惭小草依松柏，臭味相投意甚真。矢诗不但为公寿，八荒寿域更跻民。",
    "author": "黄垺"
  },
  {
    "id": "10bb80a8-2a69-486c-9180-b9d89fddb356",
    "title": "拟虹亭",
    "paragraphs": "父老桥边问我翁，笑谈能办济川功。水光碧界一千顷，晴影红翻二百弓。好与诸公来玩月，方知此地亦垂虹。乘风似有惊人语，高枕沧浪放眼空。",
    "author": "黄梦得"
  },
  {
    "id": "5c2d28fc-954c-456b-acb9-bdb77b7ee190",
    "title": "句  其一",
    "paragraphs": "北望三湘西九嶷，箇中无处不嵚崎。",
    "author": "黄梦得"
  },
  {
    "id": "c04094e3-b540-402c-bb77-64de8f228f9c",
    "title": "句  其二",
    "paragraphs": "天意因以旌遗逸。",
    "author": "黄梦得"
  },
  {
    "id": "f940f9fe-e5ad-4ef9-a0be-0da716a727a9",
    "title": "黄稹宅",
    "paragraphs": "大夫桥畔水繁华，春满郊原树满花。石马导前蒙御葬，数声鸡犬是吾家。",
    "author": "黄燮"
  },
  {
    "id": "e51643b0-c259-4aae-b75a-c40db1513a4e",
    "title": "绮川亭",
    "paragraphs": "一泓绿净沧浪水，千朶红稠菡萏花。病眼纷纷何所似，江天落日散馀霞。",
    "author": "杨志"
  },
  {
    "id": "d0d300d9-0192-44b2-b61f-a8b42aaf4dc8",
    "title": "石涧龙首山",
    "paragraphs": "残年仍置闰，五日恰逢春。携酒各独赏，敲门僧不嗔。双榕如拱立，万井故横陈。僧舍少盘薄，元规尘上人。",
    "author": "杨志"
  },
  {
    "id": "591c3a6d-1cba-4d18-a4f3-7074584f4526",
    "title": "鼓楼怀古",
    "paragraphs": "兴废何年事，无由问老成。代为兜率地，留得古楼名。石塔添潮影，铜壶断漏声。我来空弔古，恨不赋芜城。",
    "author": "杨志"
  },
  {
    "id": "05b69149-a5be-4c0b-b0bd-510b3c7e4234",
    "title": "法安寺",
    "paragraphs": "四山围一寺，胜地出花封。秀竹辞春箨，晴云生夏峰。僧闲流水槛，村急夕阳舂。与客下山去，鹤归犹带松。",
    "author": "赵汝驭"
  },
  {
    "id": "02aa3d81-80ea-465a-a3be-99ed1cb75c60",
    "title": "元苏二公祠",
    "paragraphs": "春祠当上巳，新像合苍城。慨想交邻意，兼怀过客情。宅遗环水碧，驿带古杨湆。天上文星会，人间弦诵声。",
    "author": "赵汝驭"
  },
  {
    "id": "0f6ae229-276e-49ad-9fd7-bec1197d536a",
    "title": "云峰庵",
    "paragraphs": "一庵移向白云深，丁卯年来住至今。鸟哢蝉鸣俱过耳，心如铁石发如金。",
    "author": "赵汝驭"
  },
  {
    "id": "2796c2c1-de6a-46d4-81cd-b827014de6c7",
    "title": "见日庵",
    "paragraphs": "莫把桃花误世间，日方明处隠尤难。道人办得心坚固，好向飞云顶上安。",
    "author": "赵汝驭"
  },
  {
    "id": "0630144e-43cf-4dd1-a8c7-43dd30c75075",
    "title": "石楼",
    "paragraphs": "历井扪参跬步行，直排阊阖叫云扃。着身高处不知险，回首看时方始惊。世界三千藏粒粟，江湖万里付浮萍。何须更跨扬州鹤，稳御仙軿朝帝京。",
    "author": "赵汝驭"
  },
  {
    "id": "0820b26c-26ca-4d45-8251-33322c3e0453",
    "title": "可赋庵",
    "paragraphs": "旧题可赋足幽深，手植疏梅有石心。当日和羹人不见，竹风疑是读书音。",
    "author": "赵汝驭"
  },
  {
    "id": "48303cd3-b245-49c8-b73b-6e3771765d70",
    "title": "句",
    "paragraphs": "唐僧逢汉宝，山洞得天名。",
    "author": "赵汝驭"
  },
  {
    "id": "4e17dcca-1131-433b-9d8f-d79a1adecead",
    "title": "题洞霄",
    "paragraphs": "巑屼列千峰，一柱屹翘楚。回复蕴奇秀，有此云霞所。巖封五里雾，松撼半天雨。深知境未穷，正欠惊人语。",
    "author": "赵汝湜"
  },
  {
    "id": "53f3a352-68eb-4a01-9a15-912eddd31655",
    "title": "自和",
    "paragraphs": "洞府日月閒，风景自清楚。九关启天钥，容我朝帝所。清缘宿仙馆，梦碎石泉雨。明朝得羊珠，试向张华语。",
    "author": "赵汝湜"
  },
  {
    "id": "e9931769-4c87-456b-887a-ac95f194ef20",
    "title": "敬和九锁步虚词 天关锁",
    "paragraphs": "云墉高嵯峨，七蕤衔铜环。有象非有质，真俦得跻攀。九天著通籍，保我玉鍊颜。英英青旄节，悠悠款灵关。",
    "author": "赵汝湜"
  },
  {
    "id": "db3ef863-8f6c-401e-801a-bb86859dfc7c",
    "title": "敬和九锁步虚词 藏云锁",
    "paragraphs": "灵根鬰三素，一气同氤氲。冉冉霄上游，永离嚣尘熏。空体含五华，霞贯泥丸君。镮刚尔何神，摄身混祥云。",
    "author": "赵汝湜"
  },
  {
    "id": "8aebbdbb-fcef-43a2-8279-ddee65bd7c24",
    "title": "敬和九锁步虚词 凌虚锁",
    "paragraphs": "太空本无形，天衢迥萧疎。火炼身弥轻，意行神已如。飘飘跨倒景，棽丽舞云裾。无碍故逍遥，洒然翔清墟。",
    "author": "赵汝湜"
  },
  {
    "id": "5b59a9ca-c331-4299-9a99-2eea92d0929f",
    "title": "敬和九锁步虚词 通真锁",
    "paragraphs": "五岳皆积骨，千霜永难晨。胡为甘短景，不悟丹台春。至道岂在烦，录精练胎津。六六琴心文，一悟通玄真。",
    "author": "赵汝湜"
  },
  {
    "id": "d0c59bf2-716d-45e7-8fab-8f00b6aeed78",
    "title": "敬和九锁步虚词 龙吟锁",
    "paragraphs": "矫首东方宫，变化何由寻。神用妙难拟，飚电赫森森。雨施不为功，云从本无心。人间谩怀想，戛钵希雷吟。",
    "author": "赵汝湜"
  },
  {
    "id": "e79d4a5b-f522-448c-b70a-0c6016cd0184",
    "title": "敬和九锁步虚词 洞微锁",
    "paragraphs": "大道不容言，有滞还有鞿。返本含元造，竟达无上机。希夷绝视听，得一众甫归。向来寝虚师，至诀殊精微。",
    "author": "赵汝湜"
  },
  {
    "id": "66252894-d740-41b5-ad5d-be7568a0fc66",
    "title": "敬和九锁步虚词 云璈锁",
    "paragraphs": "悠悠劫为朝，万民恣遨游。三山眇如块，举步身弥高。绛宫近咫尺，天风度骚骚。至音非笙歌，泠然八琅璈。",
    "author": "赵汝湜"
  },
  {
    "id": "60546ce5-9f9c-453d-8237-07c03b318bca",
    "title": "敬和九锁步虚词 朝元锁",
    "paragraphs": "煌煌玉京阙，瑞霭纷天垣。严扈森虎兵，金朱焕灵门。星弁集万真，龙旂间华旛。齐心洁形神，稽首朝混元。",
    "author": "赵汝湜"
  },
  {
    "id": "b827003f-ca5c-4cc6-a472-c4dbfd32d88a",
    "title": "敬和九锁步虚词 飞鸾锁",
    "paragraphs": "渐入云霄径，清气逼人寒。欲学长生诀，先过此重坛。无屋堪竚足，有地可藏丹。遥瞻深锁处，时见遶飞鸾。",
    "author": "赵汝湜"
  },
  {
    "id": "a5af40e8-cb69-44c9-be93-fd860ee0c91b",
    "title": "赠羽人何授",
    "paragraphs": "秋水为神玉为骨，片云出洞游虚碧。竚看他年鹤驾归，显彼青天与白日。",
    "author": "赵汝湜"
  },
  {
    "id": "fb46aa92-5f33-4837-8982-bc27cd107d2a",
    "title": "饯陈匝峰之廉泉",
    "paragraphs": "桃源渺何处，梦短到家难。不办一丘费，犹为九品官。鹤嫌新俸薄，鸥讶旧盟寒。附翼攀鳞事，书生不敢干。",
    "author": "赵善璙"
  },
  {
    "id": "101e7af6-d3f1-4939-9d9a-fe75cda4ff21",
    "title": "别荆州诸友",
    "paragraphs": "荆州三度别，此别犹酸冷。蒹葭逐岸靡，烟雨隔林迥。去棹行且留，离觞醉还醒。缅怀荆州士，鹄立霜毛整。爽信何由人，班班纷脱颖。况是清俊流，魁然挈裘领。相逢名教乐，殊忘旧机境。草木臭味同，何庸绝畦町。虎豹识避就，宁忍覆陷阱。人情不尽远，颇谅心耿耿。眼底绝荆榛，夙生独何幸。时恨多旷违，赧容多面颈。分袂复自兹，深渊惜断绠。断绠无续期，分袂有时并。但愿各自珍，时当动深省。一篑会成山，九仞犹弃井。要令百炼金，清莹无留矿。大哉干坤内，吾道相与命。",
    "author": "吕殊"
  },
  {
    "id": "ceb564a4-5b18-479a-bdf0-d26fc1c31bf9",
    "title": "题清谿神女祠",
    "paragraphs": "生居万山中，二年依泽国。偶于坐曹暇，聊欲访禅默。再拜神女祠，劈山定何术。上有琳宫巖，作论期破惑。只今澄潭中，异影眩莫执。泉源入幽窈，蛾眉如可及。吾闻大地下，出没水中日。胡为二魶鱼，欲归犹未得。变化乘云雷，那能系不食。山深风窍号，天寒日车急。寄语龙宫君，安稳藏故穴。近来讬怪多，勿遣容易测。",
    "author": "吕殊"
  },
  {
    "id": "ff8e1814-6dcf-4179-bac7-1e137cc130fa",
    "title": "蛾眉亭",
    "paragraphs": "采石江头月正弦，捉月台边酒满船。扰扰利名蚁慕羶，如公岂但酒独贤。平生醉里诗三千，捲起长江作长笺。悲哉人世隔天渊，一日乘风反自然。死生在我我则天，欲死得死岂其冤。欲罢长风大放颠，苍茫何处可拍骑鲸肩。",
    "author": "吕殊"
  },
  {
    "id": "9e1efb97-8d12-4241-80d1-a4d5d5a3a3dc",
    "title": "句",
    "paragraphs": "游子惊车破，农人念稼伤。",
    "author": "吕殊"
  },
  {
    "id": "8adbad03-4a66-4a5d-8416-2d08a9c49c5e",
    "title": "梅庄春间",
    "paragraphs": "最喜逍遥泉石间，幽居四面绕青山。苔迷荒径人稀到，花压重门昼自关。古刹风传钟磬远，平畴雨过桔槔閒。荷锄手摘园中笋，配酒三杯壮客颜。",
    "author": "刘厚南"
  },
  {
    "id": "d8c3a316-c3b9-46c6-9319-10a4222bf4ac",
    "title": "赠陈宗之  其一",
    "paragraphs": "昔人躭隠约，屠酤身亦安。矧伊丛古书，枕借于其间。读书博诗趣，鬻书奉亲欢。君能有此乐，冷淡世所难。我本抱孤尚，为贫试弹冠。欲和南薰琴，秋风欻戒寒。恬无分外想，賸有日晷閒。阅书于市廛，得君羁思宽。诵其所为诗，刻苦雕肺肝。陶韦淡不俗，郊岛深以艰。君勇欲兼之，日夜吟辛酸。京华声利窟，车马如浪翻。淡妆谁为容，古曲谁为弹。桐阴覆月色，静夜独往还。人皆掉臂过，我自刮眼看。百年适志耳，岂必身是官。不见林和靖，清名载孤山。",
    "author": "郑斯立"
  },
  {
    "id": "3ed9f846-16b7-4b07-9ba8-5fc00727f28d",
    "title": "赠陈宗之  其二",
    "paragraphs": "羨君家阙下，不踏九衢尘。万卷书中坐，一生闲里身。贪诗疑有债，阅世欲无人。昨日相思处，桐花烂熳春。",
    "author": "郑斯立"
  },
  {
    "id": "30632e10-a8d3-4ce7-bdb3-4468045fcd29",
    "title": "白獭湖",
    "paragraphs": "屈曲连汀隠复明，西湖奇观到南屏。萍花巧缀玉钿碧，山色浄涵螺髻青。隋女啼粧羞缺月，秦娥望幸对明星。主人约束当尊俎，未放骚翁眼独醒。",
    "author": "章樵"
  },
  {
    "id": "1c3ac6af-ff1f-4d62-aabf-b7fbe5cf8107",
    "title": "伽溪",
    "paragraphs": "试将生计问农家，儿大扶犁女沤麻。烧笋煮葵供午饷，山中乐事自无涯。",
    "author": "章樵"
  },
  {
    "id": "c988d562-98bc-44de-899a-fe08b33b7abd",
    "title": "书怀",
    "paragraphs": "随牒沧海隅，两见初月吐。缅怀故山友，飘散等风雨。低头繙簿书，仄足随步武。荒哉旧时学，千石压一缕。泾渭谁浊清，荼荠互甘苦。癡儿了官事，朝饭或过午。聊为五斗淹，未受三命俯。有得那免失，无阙孰为补。门前流水车，六辔去如组。忽逢阮生途，微径何由取。夸者类死权，所死固已粗。人生天地间，谁客复谁主。蛙鸣傥适意，贤于两部鼓。蜗角起相攘，战剧赤白羽。息机自搰搰，独趣甘踽踽。喧寂不相谋，笑人从邓禹。行藏正有时，倚楼追杜甫。固知抱书癖，未肯学钱虏。长缨覊单于，尺纸招赞普。古来磊落人，过眼蚊蚋聚。且复对青山，天外修眉妩。悠然成独酌，醉语免童羖。是时秋冬交，寒事欲墐户。蛩螀夜唧唧，草木霜莽莽。新诗从何来，令我隘寰宇。飒然出世姿，一蜕尘与土。海风入书帏，吟和鸥鸦樐。夜光惊照室，恍若珠还浦。拂研染松煤，自汲寒井甒。恶语未用删，意澹声节古。起看参斗横，的历挂枌栩。",
    "author": "戴栩"
  },
  {
    "id": "9fa8c436-82e8-4b7d-a18e-11952ded9949",
    "title": "寄题林上舍真意堂用其元和渊明韵二首  其一",
    "paragraphs": "趋赢厌市寂，洗听嫌瓢喧。襟素倘相越，取舍谁为偏。卓哉靖节翁，人境得僊山。有真谅无赝，无往岂有还。唯彼南山云，朝夕可晤言。",
    "author": "戴栩"
  },
  {
    "id": "f9a10838-191e-402e-8bb1-9455add3a5d6",
    "title": "寄题林上舍真意堂用其元和渊明韵二首  其二",
    "paragraphs": "山云将雨忙，山风得松喧。嗟我无用世，懒癖抱奇偏。鸳鸿玷清宁，猿鹤猜旧山。羨君不浪出，悔我今空还。三复和陶什，慙谢不能言。",
    "author": "戴栩"
  },
  {
    "id": "8c602b9b-f17a-43be-be02-43c517dac289",
    "title": "和叶水心会昌观小集",
    "paragraphs": "深居抱穷空，弱质资冻暴。蹑齐迩高堂，凌阴得重燠。败素谅难迁，窘逼尚可复。再拜窥著书，甘以谢华毂。涉海浩无津，眩汗颈为缩。万葩拾一二，浅心自兰菊。喟焉怀世情，否泰几翻覆。经纶委道周，伊谁获已熟。哲人信委蛇，爱士比金玉。盖摩集云门，艇凑思远渎。一觞为我陶，千载期尔朂。岁晏霜雪交，故林有乔木。",
    "author": "戴栩"
  },
  {
    "id": "f47eb48b-4dfd-4802-a5db-16572ec9e78b",
    "title": "次韵水心端午思远楼小集",
    "paragraphs": "众嫭容独丑，孤正轧羣倾。何必远者思，今古同一情。士方慕洁修，各以好自萦。一旦履华膴，争夺遗世名。枭獍随诋凤，蝼螘起困鲸。醉中触灵均，到今唤不醒。朋社角曼衍，冶游眩轻盈。无情湘水窟，有恨郢山棱。",
    "author": "戴栩"
  },
  {
    "id": "71a7c5f0-ec5a-4ec6-bb54-ee3ce32c4c61",
    "title": "赏梅游中塘分韵得影字呈水心",
    "paragraphs": "神僊宅空碧，下亦爱人境。中塘岂所私，羣物贲华景。始憇罗浮舟，水迅山石矿。三冈肇兹源，清旷可百井。踈起樵屋烟，密竚玉娥影。陇狮鼓雪鬃，石乌延帨颈。未竟前后村，忽迤东西岭。洁谐竹买隣，丑愧栎生瘿。岁晏泽澍枯，日燥霜力猛。翩其千万芳，阻此一半骋。穷哦弔羁艳，炽炬药酷冷。谁料风骚家，敢夺造化秉。儿童骇新观，父老发旧省。初斸莎根移，肃布花阵整。春筐望雨肥，月桥任枝㾪。胡为浪钩引，众喧侵独静。滋味已足冠，色香难自屏。徘徊重徘徊，天北大星耿。",
    "author": "戴栩"
  },
  {
    "id": "36ecfdee-661d-4383-a8e8-9bafb7d247f2",
    "title": "后园老梅为园丁斧而薪之有所存者直干危梢耳近亦放三四花吁嗟梅兮生非其地傥移在离骚园中肯作如是观耶故诗以弔之",
    "paragraphs": "尔梅生不辰，失身蔬茹圃。虽沾灌溉力，却受秽浊侮。未能同臭味，祇得共甘苦。青随菜甲肥，翠引蒿芽吐。与时自高下，何意较尔汝。畦丁厌长成，恐碍寸金土。清阴仰密叶，日日逢而怒。踈柯并柔枝，旦旦伐而斧。如此冰玉姿，若为荆棘伍。孤标馀寸息，老命悬一缕。四围苍藓黏，半心蚀虫蛊。禁持几霜雪，剥落久风雨。潜阳动地脉，生意顿鼓舞。涂抹三四花，岂自矜媚妩。香清不如少，骨劲不嫌古。试问白玉堂，何如破茅宇。毕竟天地间，贵贱各有主。苟非吾所安，虽荣亦何取。说与此花知，善自且撑拄。须有岁寒人，徙根松竹坞。知汝非错薪，肯容刈其楚。巡簷一笑春，能忘在莒不。",
    "author": "戴栩"
  },
  {
    "id": "8c2e9804-50e2-4a9d-9aa1-5ac60f143ef8",
    "title": "送袁著作守徽州",
    "paragraphs": "明月峩进贤，飞霞粲朝服。归着莱氏斑，堂前问凉燠。肘旁一印悬，字刻新安牧。清时宝静恬，颓俗迷返复。而君膝上传，賸此名节馥。頳鲤跃天池，羣鲰荡相逐。中廼有一鳞，不洄亦不洑。骊龙雷电威，闪光注两目。未知豢者谁，欲使同豭鹜。君家此二图，厥理探已熟。翩然九门去，饫尔万家福。风移户赋稠，雨足山苗彧。一将兰芸香，尽洗筩缿牍。手别阻齐房，心期属帆轴。昔闻孔敬康，埋采彼深谷。迟君膏觐车，后乘载幽独。",
    "author": "戴栩"
  },
  {
    "id": "8d858357-081d-453b-9a5d-43c4e5b33f68",
    "title": "送翁灵舒赴越帅分韵得欲字",
    "paragraphs": "越峰罗四围，越水镜相烛。我昔扁舟来，十日看不足。天垂禹祠旁，海入秦望曲。荒寒暝色归，牛背下鸲鹆。兴亡百粤乡，俛仰千载俗。恨我劣风骚，眼到笔不属。君今挟此游，万象困搜斸。有类古趫将，敌勍乃所欲。市驱羲献军，降竖元贺纛。策勳六义右，正始渺丝粟。秋风吹虫声，桂菊渐结束。京华万种身，聚散棋着局。吾徒日夕偕，文字当杯醁。奈何夺此翁，为我谢州督。",
    "author": "戴栩"
  },
  {
    "id": "a701f579-2111-407b-ad4a-9914cfd5ddc5",
    "title": "定海饯王郎中",
    "paragraphs": "曈曈明月佩，奕奕朝霞裳。握兰侍帝所，搴兰思衡湘。衡湘渺何许，玉节耿有光。耄倪九城民，喜色纷迎将。曰予逢圣代，有君冠虞唐。臯禹翊元化，万宇如一堂。欲销庾籍蠹，乃借芸籤香。我闻生人初，此屋有盖藏。官渔吏为罟，頳此百尾鲂。湖南素清绝，帛贱米不翔。揽辔亦何事，谈笑还循良。归来倡九牧，论思助时康。此别非久隔，此怀讵暂忘。湖风开绉碧，柳雨滋柔黄。朋簪各有赠，再拜献一觞。短章不成琢，愧彼金玉相。",
    "author": "戴栩"
  },
  {
    "id": "bb36ad1c-b841-4bda-8b9c-4015ed3f03c5",
    "title": "上丞相寿",
    "paragraphs": "人统开璿历，台符焕紫躔。数如环复始，天与寿无边。麟阁精神异，龙舆宠数专。先朝称旧弼，潞国最长年。辽币犹增遣，河流未肯旋。争如今日盛，独致太平全。青社归传檄，阴山息控弦。堤成江势却，疆闢稻畦连。燮理功何钜，勤劳意自便。寒分编户粟，雪赐羽林钱。吉日登符宝，中天敞栋梴。九重申骏命，一德共蝉联。吾道今隆矣，人文益粲然。来归褒衍圣，访后续伊川。美绩随时现，神谋应物圆。基扶周鼎晏，色补舜衣妍。独立观昭旷，中持斡化权。通融文共武，销压党兼偏。位乃昭文右，功惟尚父先。福流寰海遍，谦守此心坚。卦象黄裳繇，诗家绿竹篇。流传皆琬琰，赓颂几歌絃。峻极千龄际，中和二日前。沙堤春骀荡，凤沼晓澄鲜。绮席纷才俊，瑶台映列仙。一经韦继汉，百两姞归燕。贱子叨卑钥，清晨染贺牋。所慙恩似海，安得笔如椽。举目看霖润，褆身拟化甄。愿同松与石，洁操在平泉。",
    "author": "戴栩"
  },
  {
    "id": "2031d4a1-f25d-4f03-9311-d7f3d53b0015",
    "title": "贺丞相家庙诗",
    "paragraphs": "有永恢皇祚，中兴挺世臣。王封一品贵，庙锡五筵新。日月临华表，璇玑近彩晨。秀当吴峤色，流自鄮江津。给吹仪褒燧，铭功鼎赐栒。神游来燕日，吉朔契龟辰。驺骑传呼鬨，仪鸾供帐陈。九街收雨净，午漏带钟匀。从以簪缨贵，来羞俎豆珍。思随时共肃，懽与律回春。感激思亲泪，舂容致主身。羣工瞻礼乐，百两溢车轮。粤若今为盛，应无古与伦。王珪渐寂寞，诸葛抱酸辛。父子千龄并，明良一德纯。秉心同此学，锡福遍生民。日者邦维固，天令敌运屯。版图重入汉，玉玺已收秦。遵养谋先定，规恢气遂振。相仍鸣鸑鷟，双玉上麒麟。帝谓先朝旧，卿勳不数人。何官崇宠渥，无地匪经纶。礼始昭陵建，恩参潞国均。有严京邑宇，还望越祠邻。牺象时觞洁，貂蝉月拜频。烟芬沾杳霭，云气护轮囷。龟泗提封衍，韦平系绪诜。祝宗辞不媿，善庆泽无垠。永辅干坤晏，同濡雨露仁。小儒松桷颂，留笔纪苍珉。",
    "author": "戴栩"
  },
  {
    "id": "923e6b88-5829-40cb-8c1c-8dc5abcde792",
    "title": "龙湫瀑",
    "paragraphs": "石壁百寻高，噀空飞雪涛。鸟窥翻进退，龙住本雄豪。长啸势随壮，细听声忽逃。沫霏侵佛像，境净绝谿毛。峻顶闻通海，残流不著舠。虹霓无故见，灵怪有时遭。久对崖疑动，迟行路不劳。贯休蒙雨句，人咏入诗骚。",
    "author": "戴栩"
  },
  {
    "id": "d46cdcb9-4fa5-4167-87fa-bd21026e693c",
    "title": "同水心弔薛子舒墓",
    "paragraphs": "自㔉青云去，长途坠玉镳。有名天所吝，无病药为妖。月斧千家寂，霓梭五色销。梦灵虚吐凤，数短实如鸮。筦库嗟常调，弓旌欠特招。贵儿嫌苦淡，盛叶不萧条。往忆京华旅，相随柳外桥。行藏今止此，岁月忽同飘。留札宽亲抱，缄文付穉髫。敬亭花自发，族陇木仍乔。稍待刊铭志，从知慰泬寥。友朋如昨日，来往未辞遥。酹散窗生雾，吟寒斗挂杓。百年齐一尽，终誉在山椒。",
    "author": "戴栩"
  },
  {
    "id": "6feb5a0d-67d5-4fd1-84c0-9c2d61de059b",
    "title": "宿山寺",
    "paragraphs": "湔祓六根尘，来寻下榻盟。梦回秋已至，心定暑初清。急雨打窗过，飞泉落涧声。佛灯犹弄影，趺坐到天明。",
    "author": "戴栩"
  },
  {
    "id": "d1672ca0-5c2f-46bc-a582-58e72fcb763f",
    "title": "劝耕题正觉寺诗次王文康韵二首  其一",
    "paragraphs": "渤澥东南极，何年梵室开。地形缘水尽，潮势挟山来。古市朝仍暮，遥帆去若回。老僧无一事，窗日射飞埃。",
    "author": "戴栩"
  },
  {
    "id": "c66a84c2-7267-4606-abb1-dfac23b08feb",
    "title": "劝耕题正觉寺诗次王文康韵二首  其二",
    "paragraphs": "海山春过半，未见一花开。巖溜无时滴，松风尽日来。前生身已到，归路首重回。祇恐山灵笑，衣巾着吏埃。",
    "author": "戴栩"
  },
  {
    "id": "448f18b5-f1b5-4cca-bab7-7224fe583b8e",
    "title": "清源寺",
    "paragraphs": "踏破祖师关，参黄仍弔颜。龙分一脉水，鹤占半屏山。塔影浮云外，松阴落照间。本因閒到此，吟苦不能閒。",
    "author": "戴栩"
  },
  {
    "id": "624b700c-85cd-478c-a2f8-8bcdbb2f94b5",
    "title": "自龙湫出灵巖",
    "paragraphs": "四山奇更峭，外看未知山。藏此千峰在，多应一壑间。飘湍洗云骨，灵异出人寰。埋没尚多有，寄言榛与菅。",
    "author": "戴栩"
  },
  {
    "id": "05c253b3-bd91-4452-8d93-b6ea0a4ce7a8",
    "title": "罗汉寺",
    "paragraphs": "崖势石龙如，中为大士居。茗花时现异，檀施最缘渠。灶爇山枝湿，灯悬龛影虚。山门难即去，奇嶂列前除。",
    "author": "戴栩"
  },
  {
    "id": "f5fc99a0-de76-4770-b024-dc4782c14ff5",
    "title": "题石龙",
    "paragraphs": "嵌崖双合处，罅石隠龙形。鳞甲从人看，莓苔自旧青。两漥唯一滴，尽日不盈瓶。饮此清甘极，全令尘思醒。",
    "author": "戴栩"
  },
  {
    "id": "3967a475-aedf-4906-b122-32809a6b2fde",
    "title": "白鹤寺作",
    "paragraphs": "子晋昔游处，平台片石成。寺名犹记鹤，松响却疑笙。巖壁飞双瀑，金沙照一泓。野人岂仙伴，随鹿过溪行。",
    "author": "戴栩"
  },
  {
    "id": "90a65878-bae5-4d86-a8c4-47e91e15237b",
    "title": "寄刘成道",
    "paragraphs": "归淮方向浙，度尽一年寒。想见添诗卷，传闻摄酒官。雨多江溆暗，米贱客愁宽。旧友参台幕，应留看牡丹。",
    "author": "戴栩"
  },
  {
    "id": "de791560-a816-43aa-9ade-85c31cd72821",
    "title": "宿局次韵卢直院炎夜之作",
    "paragraphs": "市屋炎蒸极，爱眠官署亭。洒泉清坐石，疏纸出危櫺。露草有尘色，风枝无动形。怀人兼述句，钟尽钥开扃。",
    "author": "戴栩"
  },
  {
    "id": "461515c1-8232-4033-9090-dd012bcd543a",
    "title": "定海寒食西湖忆卢玉堂葬西湖之上近传有僧请大仙降者是其笔",
    "paragraphs": "寒食无朝谒，閒携载酒车。燧青宫蜡火，雨白野棠花。旧友频游处，荒阡一酹赊。传闻有仙笔，丽句落僧家。",
    "author": "戴栩"
  },
  {
    "id": "2d50261b-eb35-4ee7-b14a-3892a1b062c2",
    "title": "送蒋德瞻弋阳",
    "paragraphs": "下车先访俗，期减月桩银。廉使旧知己，长官贤过人。吏稀中路接，山密道家隣。县谱传无用，祇将琴谱亲。",
    "author": "戴栩"
  },
  {
    "id": "5b27ec63-d2fd-49ac-afe8-a05db9a5ae28",
    "title": "坐中有一桃花自屋栈飞下因而即事",
    "paragraphs": "幽意静中见，春风处处通。层阶生晕碧，罅瓦落飘红。禅语关诗趣，寒阴出酒功。人家社日近，翠饵捣香蓬。",
    "author": "戴栩"
  },
  {
    "id": "f20b2949-f46b-48db-b306-e92b7ffabafc",
    "title": "送宋君辅迎母往总所",
    "paragraphs": "步合趋台阁，人于此去疑。定应中路召，早是十年迟。草奏怀边略，开缄得贺诗。从亲登赏处，花发小春枝。",
    "author": "戴栩"
  },
  {
    "id": "068217cf-0ea8-416f-a031-05f33a81b9a8",
    "title": "送卢次夔赴仲父校书之诏",
    "paragraphs": "离家向京国，客思独从容。有句诗人读，无书馆吏供。蛰雷先一月，晴岭沓千峰。马上思亲处，题缄寄所逢。",
    "author": "戴栩"
  },
  {
    "id": "5f0881d0-5a7f-4492-99b6-7397564d9a9a",
    "title": "夏肯父为先都仓求水心墓志未得而归社中诸友皆赋诗送其行",
    "paragraphs": "文星金石笔，许尔有新铭。宽作春风约，归看宰树青。房留僧闭月，舟渡鴈移汀。凭寄梅花酹，先贤必典型。",
    "author": "戴栩"
  },
  {
    "id": "8444f82a-0ba6-44f0-bf9a-2b7c3b937f3f",
    "title": "饯曹西士宰南康",
    "paragraphs": "君名华省里，庐岳未应过。寿日人兼饯，凉风湖际多。茶醒怜鹤睡，琴寂听渔歌。候骑新来说，先声众已和。",
    "author": "戴栩"
  },
  {
    "id": "75bf3074-a8f5-48ff-b0e3-70432d9ccb6d",
    "title": "送西士之南康",
    "paragraphs": "祇听留行语，难工送别诗。清才今少比，循吏古为师。水转朝京路，山迎近县时。种莲曾有社，应共逸人期。",
    "author": "戴栩"
  },
  {
    "id": "12e5d03c-3fb4-4252-b0b4-0f7bb09eccd5",
    "title": "农家",
    "paragraphs": "农家何所有，挂壁一锄犁。岁计唯供赋，门前自好溪。剥麻稭覆日，缲茧蛹分鸡。不复知炎月，南风焚稲泥。",
    "author": "戴栩"
  },
  {
    "id": "38b23b37-544e-4baa-8a30-1b03da956378",
    "title": "久雨记农父语",
    "paragraphs": "炊烟不出窟，雨久未知晴。冷缩秧芽烂，滋含树耳生。南风愁甲换，湿土怕星明。朝客惭无补，归来伴耦耕。",
    "author": "戴栩"
  },
  {
    "id": "34d3242b-dd11-4f13-92a5-54dae119ad3e",
    "title": "眠轻",
    "paragraphs": "眠轻梦不定，晨户入踈风。清坐一遐想，古人皆大空。少言训俗客，忍事付天公。祇了此生足，不嗟吾道穷。",
    "author": "戴栩"
  },
  {
    "id": "e34b8690-f243-48a4-bd1c-18bb0483092e",
    "title": "蔡尚书挽词二首  其一",
    "paragraphs": "又报文昌拆，耆儒去玉除。经纶于世密，趋和与时踈。闽地祠常衮，词臣说仲舒。香名五十载，终竟道如初。",
    "author": "戴栩"
  },
  {
    "id": "878ac4cc-9ee8-449f-b8c5-135fd70426c0",
    "title": "蔡尚书挽词二首  其二",
    "paragraphs": "廊庙平戎策，诗书谕善箴。十年才一召，未昃忽先阴。史局收遗稿，宫寮出赐金。门生私恸处，即是万人心。",
    "author": "戴栩"
  },
  {
    "id": "f16e3c8e-8393-4227-b7c9-2eaac77a3e10",
    "title": "徐少卿挽词  其一",
    "paragraphs": "盛业清朝选，香名早岁芳。所忻逢舜禹，宁肯学于张。卿月高秋部，恩波彻夜郎。谁嗟贤哲事，身外欠周防。",
    "author": "戴栩"
  },
  {
    "id": "95f88eab-95a1-45c4-8a6b-308992f3e610",
    "title": "徐少卿挽词  其二",
    "paragraphs": "忽作严州梦，难随上雍班。行藏天分巧，夷险世机閒。瘴酒云生绿，铭旌露湿斑。保昌钟梵晓，依旧是家山。",
    "author": "戴栩"
  },
  {
    "id": "5f41dba7-55eb-463b-ace1-53f04c1c9174",
    "title": "陈民表挽词",
    "paragraphs": "住僻宜玄晏，门高聚郄诜。没犹存议论，生岂恨沉沦。旧姓符占地，新铭胜写真。登堂曾独拜，愧见德星人。",
    "author": "戴栩"
  },
  {
    "id": "88dd85fa-912b-47b2-ab1c-36221de05430",
    "title": "奚帑院挽词二首  其一",
    "paragraphs": "历官凡有几，五驾令君车。健吏犹难色，儒生未必踈。廪饥祠有像，乡饮礼成书。惜阻蒲轮召，申公八十馀。",
    "author": "戴栩"
  },
  {
    "id": "623c905b-8d81-4a0c-a4c3-31edb1959ae1",
    "title": "奚帑院挽词二首  其二",
    "paragraphs": "藜杖脱朝缨，萧閒物外情。问梅添旧句，爱石品新铭。鹤侣归何处，鸡牛梦已成。中庸馀旧业，留付后儒耕。",
    "author": "戴栩"
  },
  {
    "id": "0158d06b-02a7-4f3a-a2db-c6c5ebd238c5",
    "title": "夏迪简都仓挽词",
    "paragraphs": "圣代难平进，仓官不厌卑。恨无终岁寿，名有上臣知。事业空流水，科名在墓碑。儿能起门户，何止继前基。",
    "author": "戴栩"
  },
  {
    "id": "522f952a-bbe4-43f1-af8e-9edfa652faf7",
    "title": "林酒库挽词",
    "paragraphs": "静梦钟催漏，荣恩露眩花。能镌题墓语，终认读书家。壤乐齐裘褐，风酸送旐车。竹轩孙几辈，又减鴈行斜。",
    "author": "戴栩"
  },
  {
    "id": "19c0246d-61e6-4632-b2f7-982873a6c4d6",
    "title": "宋叔简挽词",
    "paragraphs": "上国曾随计，香名众所闻。百年犹是短，寸禄不霑分。笛送邻家月，楼藏卧处云。生刍何必奠，徐穉有铭文。",
    "author": "戴栩"
  },
  {
    "id": "5b92f8ac-6535-4dba-a313-7bcb1fabafb3",
    "title": "郭伯山挽词",
    "paragraphs": "歎息名流远，西园事亦新。辟书三度晚，归计一庭春。魂结忧边梦，真传苦学身。双峰寒改色，应为失高人。",
    "author": "戴栩"
  },
  {
    "id": "218cd0f0-254f-4070-9120-addea2b7a3e4",
    "title": "挽张知县词",
    "paragraphs": "卓绝为官事，碑铭字画深。万钧持重力，一点觉圆心。天地空轮迹，贤愚荒草林。老来频阅世，有泪不沾襟。",
    "author": "戴栩"
  },
  {
    "id": "a6738bad-d60c-4836-9a42-71c360b01118",
    "title": "少文挽词",
    "paragraphs": "尘外拾科名，儒袍一半青。凄凉余旧友，端的墓新铭。池浃骚人墨，山空隠士星。没言犹戒佛，引葬只刍灵。",
    "author": "戴栩"
  },
  {
    "id": "18152394-e862-477a-a48f-909ae86245fa",
    "title": "戴君挽词",
    "paragraphs": "旧识黄巖族，与余名姓同。碑呈今日志，君继古人风。活弟宁怜子，通身是至公。松冈燐湿雨，读易玩泉蒙。",
    "author": "戴栩"
  },
  {
    "id": "7e811cda-6377-459b-a6c6-64e57a6dc00c",
    "title": "前休处士余君挽词",
    "paragraphs": "事向生前了，名逾死后新。谿山三尺冢，诗酒四时春。急义先乡社，忧民问搢绅。蜃江才一苇，恨阻送车尘。",
    "author": "戴栩"
  },
  {
    "id": "cc5bed4c-4fe3-437f-80d4-9d6fb7fca88b",
    "title": "王秘监夫人挽词",
    "paragraphs": "五桂堂深处，霜萱竟不春。独从前崦路，重见道山人。检点哀词众，推寻碑事真。应言嫁时物，纵在亦为尘。",
    "author": "戴栩"
  },
  {
    "id": "83fe4381-2777-4364-906b-2dc4019d2a26",
    "title": "上丞相寿",
    "paragraphs": "玉麒麟表中兴瑞，江左风流自韶頀。我朝宰相越王家，身为中兴开瑞数。去年宝献扑鹿花，春风端门散恩华。丛丛万额扣香穗，祝公寿福逾堤沙。披舆地图上意肯，黄河不浑青海静。经纶有道鼎年多，惠利无边壶昼永。冠蝉衣衮真天人，却笑凌烟色易陈。调娱干坤入掌握，餐茹沆瀣长精神。鑪冶小儒蓬室底，倏忆宝从元祐起。元祐堂堂森钜公，亦有文章六君子。欲赓烝民继周雅，笔欠如椽聊尔耳。不然从头颂勳庸，砚蟾应渴西湖水。",
    "author": "戴栩"
  },
  {
    "id": "dc7749e7-c92f-4c47-82a6-cd55ab676fe6",
    "title": "春风行为判府韩郎中寿",
    "paragraphs": "鸿蒙何物转胶轕，春风万里来阊阖。佳哉可爱不可名，协气穰穰如响答。去年浙水皆春波，今年鄞江春最多。桃源洞口一披拂，花胎柳骨含天和。散作油云三日雨，田家喜气充环堵。藜肠得米停春雷，共向清流浸秔稌。秔稌可种麦可耘，今年上瑞应十分。不知化工费多少，化工不自书其勳。归来阊阖门四敞，更展经纶九天上。坐令八极一春台，物物大钧融溥畅。君不见古往今来春复春，春风岁岁长如新。",
    "author": "戴栩"
  },
  {
    "id": "6376c12b-2ad2-46f1-9516-a9d211849c32",
    "title": "题顾恺之画洛神赋欧阳率更书高宗御跋寿右司",
    "paragraphs": "建安七子云锦裳，东阿冠珮俨帝傍。美人依约驻何许，巵言和饰含芳芗。虎头妙处似癡绝，丹青貌出花边月。空词无色重徘徊，多态有颦转萧屑。软风吹香熊耳苍，蘅臯芝田晴翠长。玉笙飘断牵情梦，羽葆翻开顾影光。兰钗横峩双凤翥，调高不染巫峯雨。龙髓生霞谢露铅，蝉衫如水萦金缕。瀛洲学士老率更，服暗编简谁施嫱。平生肝肠忽妩媚，神气钩画同飞扬。阅晋经唐今几昔，光景常鲜日月白。绍兴天子曾品题，价重珊瑚何翅百。吾闻商雒神灵居，祗今王会临皇舆。愿公翊我九畴主，更覩龟呈绿字书。",
    "author": "戴栩"
  },
  {
    "id": "b084481f-abdf-4dc0-8313-6e049fe93e88",
    "title": "杨子京益壮楼",
    "paragraphs": "征蛮老将何矍铄，马如飞龙铠如石。不记腥云毒雨时，苦忆阿游乘下泽。累累薏苡化明珠，谗夫萋菲何代无。说死嗜生非烈士，欲行辄止真贾胡。江东领军今独步，快剑雄笔风雨过。壮骨无身宰树高，壮怀有弟楼名大。楼前万象供指呼，远苍近绿开画图。荣谢随时各稚耋，宇宙不改同朝晡。请君清坐自探索，此本无亏何所益。",
    "author": "戴栩"
  },
  {
    "id": "acedeb25-e452-49e9-ba6b-590defbfcb3b",
    "title": "次韵卢直院题秀邸所赠春龙出蛰图",
    "paragraphs": "中兴断鳌四极立，黄河不动银河湿。羣龙作御翊天飞，岂有泥蟠初破蛰。画家画甜难尽神，诗家诗苦空绝尘。上圣调合二能事，从此角鬐成活身。王门沉沉风铎语，妙舞停弯歌罢句。夜半祥光挟电生，知从所赐春龙处。明朝黄麻出汉宫，草麻因赠玉堂翁。见者传观互矜诧，我为指点开鸿蒙。九州未画一丰草，龙豢于官犹在岛。后来盛理称太平，麟凤不厌郊原小。我愿万物常安舒，泽焦润槁旱已拘。百灵有职不相袭，崑崙日月自出入。",
    "author": "戴栩"
  },
  {
    "id": "47fa27f5-ab99-43db-b0e3-7a1da8199956",
    "title": "题吴明辅文集后",
    "paragraphs": "冰蚕续丝犀琢轸，欲奏南薰终不近。水心归宴白玉楼，一代词华为渠尽。有客触热来相过，手挈朗月披烟萝。笔阵森森万马肃，夜雪未搅千羣鹅。游鞭戏镝偶独出，见者惊降什六七。掊摘世故穷高深，钩揣物情悬得失。子云老去方草玄，雕虫往往羞少年。水心不学骈俪语，评麻品制空现前。子今古文自星斗，笑杀时流牛马走。人间百短见一长，留此一短无何乡。",
    "author": "戴栩"
  },
  {
    "id": "885ad0a0-1bf7-4240-8eba-c68fa9bc299e",
    "title": "走笔代书答西士",
    "paragraphs": "帝城百司官事少，故府庭闲长春草。独馀人事十倍多，一月束书逾束稿。我于其间厌见之，语可摹印百不移。深处难论浅处俗，今我下笔如黏黐。自得君书手不置，报章飒飒生新意。漫将长句替寒温，临流胜寄相思字。久不哦诗诗律疎，字字偃蹇烦麾呼。羨君作邑康庐下，柔强伏梗妥以愉。廼知万事共一法，神熟意便功转捷。听讼固应哲士能，理赋未省通儒怯。往时蔡子尹黄巖，欲试自疑龟屡占。祗今登用颇衮衮，似此县债偿亦廉。期君规模卓鲁上，随世功名真漫浪。幸勿弃我频琢磨，中年师友半凋丧。西湖柳色递晴阴，蒲江远矣谁共寻。近闻乡里一奇事，宿觉庵边祠水心。",
    "author": "戴栩"
  },
  {
    "id": "8ba84873-30f0-4c7e-b827-532c796991b7",
    "title": "捕蝗回奉化泊剡源有感",
    "paragraphs": "十月五日江信风，小舟摇兀芦苇丛。云端初月吐复翳，时有鹳鹤鸣寒空。梓荚离离挂石发，松萝矫矫垂羽幢。徒步长歌者谁子，乍抑乍扬惊远厖。令人惨淡百感集，呼酒不饮心未降。自从作吏涴泥滓，故书蛛网尘满窗。海田无雨种十一，是处奔走祈渊龙。龙慵不报蝗四起，茹草啖叶无留踪。早击暮遮夜秉火，遗子已复同蜩蛩。吏无功德可销变，勉力与尔争长雄。矮屋三间自寒暑，居无十日甘憧憧。却忆莱堂应梦我，白云正隔西南峰。人生富贵亦何用，长年菽水胜万锺。一丘一壑自不恶，我欲从之邴曼容。",
    "author": "戴栩"
  },
  {
    "id": "803e2f3a-0836-44a6-8137-6d4ff3ed5ab9",
    "title": "刈麦行自灵巖归示赵丞",
    "paragraphs": "大儿牵衣镰在手，小儿携篝并畦走。陌翁语妪切莫迟，梅风温云晴不久。两手便熟镰无声，黄云捲地苍坡平。一声长歌出台笠，麦蛾飞起缘其缨。炊烟幕幕暗杨柳，大妇壶飧仍榼酒。酒沉飧冷未暇尝，腰骨酸辛一骧首。",
    "author": "戴栩"
  },
  {
    "id": "8f6348da-0e36-406e-af8f-591e0bc69b97",
    "title": "程郎中生日",
    "paragraphs": "明光殿前双侍史，瑞氛晓逐炉烟起。玉壶一段冰作澌，风流汉署参差是。迩来邮馆持节归，御花金带红氍毹。何假通侯联八座，此真汉相惊单于。遐哉东海一万里，浴日涵星渺无沚。只有潮声似政声，日夜流传喧两耳。男耕女织桴鼓閒，四民不动安如山。愿公端委穆天縡，歌谣处处同东海。",
    "author": "戴栩"
  },
  {
    "id": "90b3c7af-be24-4bfc-ab6e-0756b334fd86",
    "title": "上丞相寿  其一",
    "paragraphs": "篆金成宝玉成编，春满东朝万象妍。黼衮有尊天子圣，盐梅无迹上公贤。日开喜色临黄道，风递和声下碧躔。清晓两宫齐锡寿，三槐影里沸传宣。",
    "author": "戴栩"
  },
  {
    "id": "f4e5294f-2cce-4977-9d19-061595ddb553",
    "title": "上丞相寿  其二",
    "paragraphs": "宗祊享德本无私，手捧羲轮上玉墀。牺象洁新亲荐处，凫鹥燕乐守成时。重闉昔诵明光赋，硕辅今赓圣德诗。一体君臣同五福，无穷无极太平基。",
    "author": "戴栩"
  },
  {
    "id": "0e947f52-f0ac-4389-9871-fa0d85c5ab46",
    "title": "上丞相寿  其三",
    "paragraphs": "天心妙处不难通，祗爱忠勤与至公。云映礼容呈晓霁，雪符腊令报年丰。的于何处容人力，诚到无言是极功。试向璇玑观大象，三台夜夜色齐同。",
    "author": "戴栩"
  },
  {
    "id": "2346b10f-4c4e-4735-bc58-b130e205d960",
    "title": "上丞相寿  其四",
    "paragraphs": "帝里熙熙笑语闲，新春胜事总相关。眼看长乐鸿名建，心爱淳熙盛象还。雪晓万家沾廪玉，月宵九陌湧灯山。昇平此德将谁报，一炷晨香斗柄间。",
    "author": "戴栩"
  },
  {
    "id": "684381fb-396f-43aa-b6b6-d4a0719a0e15",
    "title": "上丞相寿  其五",
    "paragraphs": "万钉宝璐价连城，赐敕初宣上不名。虹彩助成霖雨润，龙光叠映衮衣荣。五湖四海归蟠际，万岁千秋侍圣明。应笑唐家于阗玉，不于房杜表忠精。",
    "author": "戴栩"
  },
  {
    "id": "51645986-2d86-4613-8897-b8127ca216eb",
    "title": "上丞相寿  其六",
    "paragraphs": "上傅新加鼎铉金，辞荣几度至如今。力陈逊表㧑谦甚，细想神毫注意深。道合明良关数运，礼隆典册答羣心。越王盛业辉煌在，欲把缁衣百遍吟。",
    "author": "戴栩"
  },
  {
    "id": "4c41ba2c-2559-4da0-8e83-b0d8f4d39dbb",
    "title": "上丞相寿  其七",
    "paragraphs": "圣主千龄不易逢，直应护养到清躬。观书子夜勤毋过，颐志宸庭乐自融。盛有聪明称帝舜，深于保辅是周公。治平元祐从头数，此是皇家第一功。",
    "author": "戴栩"
  },
  {
    "id": "f3c457a7-4016-4f99-aa2f-a426fd77b38f",
    "title": "上丞相寿  其八",
    "paragraphs": "手引羣工上帝庭，常须吉士认仪型。一般笙磬方同曲，千古蒿兰各异馨。泰道正应分内外，前贤错是说调停。愿歌周雅卷阿什，鸣凤喈喈梧叶青。",
    "author": "戴栩"
  },
  {
    "id": "4f648891-1815-4e8d-aa39-9889a676b3ae",
    "title": "上丞相寿  其九",
    "paragraphs": "古来要镇及边城，祗在深谋不在兵。庙算何曾有遗策，将臣容易欲要名。弱翁持重羌还服，裴度经营蔡自平。靖定规模天广大，会须混一到神京。",
    "author": "戴栩"
  },
  {
    "id": "113ee950-a747-49b6-b3cd-0c8b1e0959d1",
    "title": "上丞相寿  其一○",
    "paragraphs": "天地深仁不自知，物才有识荷恩私。前年仓钥尘遮面，今日朝班笏拄颐。宛若凌虚生羽翮，了无报效及毫丝。平生金石不移志，只在钧陶听所之。",
    "author": "戴栩"
  },
  {
    "id": "e4e9c987-9e50-4ea7-b287-f057fa981262",
    "title": "贺水心先生七十",
    "paragraphs": "欲盟鸥鹭老昌湖，其奈君恩未许何。迟此经纶今日后，定须酬折得年多。著书新稿天无尽，阅世閒心海不波。七十却嫌人贺寿，缭墙闭雨长庭莎。",
    "author": "戴栩"
  },
  {
    "id": "f1a71e89-e71b-454d-8316-06bc1c2f7ad9",
    "title": "题朝爽轩",
    "paragraphs": "不须拄笏觅西山，太白峯头雪未干。物景四时俱是爽，江流三面此为宽。惯来幽鸟遗巢在，欲纵香苞和雨寒。我有一言君记取，勿栽高树近栏干。",
    "author": "戴栩"
  },
  {
    "id": "66fbc208-bc6f-4c87-bb0f-a6b9025ab486",
    "title": "题云严寺",
    "paragraphs": "才见好山疑近寺，却寻流水入山来。坡头上下无平屋，松色中间有落梅。越地此方全是海，唐碑其字半生苔。万菴老子吾家客，说到儒门眼倍开。",
    "author": "戴栩"
  },
  {
    "id": "ecc312ec-88a8-4f5b-a68d-6901b5ea1f32",
    "title": "题觉海寺庙二首  其一",
    "paragraphs": "山头金碧入层天，下瞰平坡百顷田。灵迹解扶明圣运，断碑犹记会昌年。日飜鸟鹊觚稜过，风落蟏蛸玉帐缘。祭罢数翁沙际立，暮潮一舸去翩然。",
    "author": "戴栩"
  },
  {
    "id": "58ba81f0-e2d2-41d7-8755-0a5754d9eefc",
    "title": "题觉海寺庙二首  其二",
    "paragraphs": "秋云阁雨暗江天，雨外锄犁治废田。作吏自慙空送日，尔晨何事不逢年。荒村独往无人识，古寺频来有佛缘。暂借茶炉供煮药，松风遶鼎却泠然。",
    "author": "戴栩"
  },
  {
    "id": "264aede5-dbcc-4fde-a679-6e48d0bf4623",
    "title": "祈雨二古迹",
    "paragraphs": "已出郊坰曙色微，田翁指点路分岐。门前大白刘伶墓，壁上箜篌炀帝祠。五斗精神醒亦醉，二妃恩宠死相随。何如一挽天河洗，却为君刊万古碑。",
    "author": "戴栩"
  },
  {
    "id": "47900183-32a8-426f-aaf9-a3c8d0bc358b",
    "title": "题方干墓",
    "paragraphs": "生前知己人谁是，今日人人识姓名。葬地不封秋树死，诗坛空在墓山平。子孙零落行人酹，画像微茫钓渚清。惟有寒蝉思凄切，别枝依旧曳残声。",
    "author": "戴栩"
  },
  {
    "id": "23913143-1914-469d-9c02-2d3f4f5134ce",
    "title": "大水次友人韵",
    "paragraphs": "天公岂是出新奇，涨潦茫茫秋暮时。牵浪何曾传雨信，回南不用掣风旗。拍浮甕盎鸣相属，颠倒篱墙去若驰。数日羲和尚羞澁，嫩黄晴影浸清漪。",
    "author": "戴栩"
  },
  {
    "id": "b8ed8a8c-61d0-42f4-846e-cae6a4172f86",
    "title": "和卢直院秋怀",
    "paragraphs": "因秋又动长年情，老却于秋分外清。病骨汗销衣亦健，水窗影净日添明。有声无谱寒蛩切，似定还狂暮叶轻。不为鲈鱼未归得，问言微宦欲何成。",
    "author": "戴栩"
  },
  {
    "id": "0807a1d9-c2b3-44c5-bfdc-a9ab32b779f1",
    "title": "答徐提干移居之问",
    "paragraphs": "借居僧榻淡于僧，欲筑三间屋未能。诸盗忽闻黄榜捷，空园亦喜绿阴增。梅天气湿常留火，草岸蚊多懒近灯。自笑病衰无可用，梦中檄就笔飞腾。",
    "author": "戴栩"
  },
  {
    "id": "bd120063-d5c2-47aa-8d27-90b1f9fce8e8",
    "title": "曹徽猷生日二首  其一",
    "paragraphs": "东皇缥仗下层云，来驾和风再浃辰。勳阀此时生鸑鷟，天家满意抱麒麟。方瞳的皪辉迟日，绿鬓扶疎受蚤春。太史谈公甚奇异，老人星即是前身。",
    "author": "戴栩"
  },
  {
    "id": "d669176c-ae03-4d8d-9a1a-f828de6d5df6",
    "title": "曹徽猷生日二首  其二",
    "paragraphs": "天圣阴功天下母，庆源重此毓英豪。政区贤否澄冰鑑，诗得江山妙线毫。已使列城歌既醉，可无众口赋崧高。油幢谁道容温席，行从君王宴碧桃。",
    "author": "戴栩"
  },
  {
    "id": "9f5b1f7c-8676-42c9-9a04-a5ec53514135",
    "title": "送陈叔方闽县丞",
    "paragraphs": "两年湘岸听筹声，又向闽峯住冷厅。可是初阶带朝籍，己闻独荐起斋铃。秋边梧叶无风下，旱后苗根一雨青。客路方新世路熟，莫将彩笔鬭英灵。",
    "author": "戴栩"
  },
  {
    "id": "ff689c93-fc1b-4ef4-a2a3-94e895219746",
    "title": "送陈漫翁教授官满赴都下",
    "paragraphs": "嫩黄千点糁槐枝，此别诸生倍所思。判牒署名书字小，开经酬问具餐迟。竹边亭在谁招隠，囊里书成合济时。东府主人偏爱士，为歌厦屋杜陵诗。",
    "author": "戴栩"
  },
  {
    "id": "c585257b-3f8e-4046-a7a2-5b927006b1eb",
    "title": "送侯居甫监军器所门",
    "paragraphs": "青云直上不留难，也向神京效一官。御带禁严曹事少，员分省户荐书宽。明时兰锜曾何用，昨夜边烽未肯寒。定有囊封神庙畧，还同新句寄来看。",
    "author": "戴栩"
  },
  {
    "id": "a1789df4-7d54-4ff0-9651-4c80cce4f057",
    "title": "送蔡子重知松阳县",
    "paragraphs": "叶岭书翻昨夜风，主人应辟出山中。长淮再定因前画，小邑频难试后功。办得分明归版籍，写将清静入丝桐。朝堂赴日勤延问，应说无它只至公。",
    "author": "戴栩"
  },
  {
    "id": "d9366c51-98e7-48ca-a2d5-01c46deb3a15",
    "title": "送赵端行殿试",
    "paragraphs": "杏园诗句定无如，却拟琱弓赐得绯。立仗陛郎无唱姓，过江宗相有传衣。红尘辇路桐阴满，翠箔人家燕子飞。过马传呼齐指处，鞭丝一半拂金鞿。",
    "author": "戴栩"
  },
  {
    "id": "3fb018a3-559a-4809-be7f-2b3c5ef5e289",
    "title": "送先室归葬西山",
    "paragraphs": "结束遥装异昔时，江头送尔一霑衣。五年客殡依禅寂，千里香魂与梦归。闺美欲书碑易尽，龙封新斸草应稀。西山便想西湖是，云树深深谷鸟飞。",
    "author": "戴栩"
  },
  {
    "id": "50a7b254-d030-473e-a74a-dbe610c4296e",
    "title": "送庐陵胡季昭梦昱以上济邸封事贬象州",
    "paragraphs": "古郡荒凉象迹新，君行况是去装贫。此愁欲别柳边雨，明日初程桂外人。从古不多如意事，加餐宜惜未归身。春风未必天涯尽，木槲花开瘴水深。",
    "author": "戴栩"
  },
  {
    "id": "79a5d7b1-6c83-4124-89a0-e15e84bb406e",
    "title": "渔浦",
    "paragraphs": "久惭窃食侣鹓鸿，尚以诗名玷至公。喜对亲慈说田里，了无事鄙到船蓬。涨流暂急潮差候，阴霭俄销月在空。梦读道经人一笑，却怜踈直有仙风。",
    "author": "戴栩"
  },
  {
    "id": "85931d4d-0be5-4aed-9ecc-c697820b7688",
    "title": "赵开府仪国公挽词  其一",
    "paragraphs": "郎星卿月递辉光，忽着蝉冠换鹭行。人世阅来知幻境，钧天归去侍先皇。棠阴政惠人人说，花底篇章字字香。一段风流埋不得，传家玉雪照人旁。",
    "author": "戴栩"
  },
  {
    "id": "de74bbaa-335d-48ea-8a90-def0a67951b3",
    "title": "赵开府仪国公挽词  其二",
    "paragraphs": "西湖曾伴玉堂仙，我亦陪登李郭船。便有荐书如旧识，賸怀此意忽重泉。西风引旐笳吹咽，东国疏封宝册鲜。如此哀荣将底恨，泪因知己自潸然。",
    "author": "戴栩"
  },
  {
    "id": "2117790a-cc3b-4826-bd6f-3f616527672d",
    "title": "卢直院挽词",
    "paragraphs": "五十一回春梦中，兄悲子哭愬东风。别司制敕归天上，不共尘凡住域中。幌拂幽絃琴自语，奁遗残粒药无功。松飔九里凄歌薤，依旧西湖不负公。",
    "author": "戴栩"
  },
  {
    "id": "af9ae049-206f-4c1e-a736-bb3f94d6a0c2",
    "title": "吴状元兄泳挽词",
    "paragraphs": "理学通深艺学高，一官俄逐盛年抛。门中晁董刊新志，海内陈雷哭旧交。黄落己空秋半叶，清芬未著腊寒梢。魂兮有句重吟否，谢脁山孤月转坳。",
    "author": "戴栩"
  },
  {
    "id": "ef973583-355d-4fa9-9192-b3e97f47cfff",
    "title": "莆门陈东野挽词",
    "paragraphs": "碧海云边为小隠，暮年世味等空蒙。笑看朝友题衔阔，爱共邻翁话岁丰。书述南轩儿自注，诗参东野字应同。一丘裘褐甘寒梦，逗晓踈钟出梵宫。",
    "author": "戴栩"
  },
  {
    "id": "98020131-8f36-4ac8-8520-037f673358dc",
    "title": "挽张金都郎中词",
    "paragraphs": "唤作郎官三十年，淡于名爵自应贤。摩天灵燄诸生笔，匝地春风使者旃。手种路松添墓色，门开族井冽炊泉。淳熙耆旧今无几，忍把豪华万口传。",
    "author": "戴栩"
  },
  {
    "id": "5727d06a-1d36-4849-b50c-8314268e32b0",
    "title": "挽林知县朝奉词",
    "paragraphs": "两拜恩纶世泽垂，皇天老眼未嫌迟。百年忽失古君子，四海难逢今吏师。祖奠兼排遮道帐，影祠别写憇棠碑。湖堤荪满读书处，雪意将云万叠悲。",
    "author": "戴栩"
  },
  {
    "id": "be61638a-ad7d-4c0b-b842-36b1578d25e5",
    "title": "林节推挽词",
    "paragraphs": "屋角皇天眼最明，君今吉报在佳城。独佥绿水花边字，不并黄金砌上行。权量无私堪宰物，诗书有泽合销兵。峩峩工部新铭出，安固江流分外清。",
    "author": "戴栩"
  },
  {
    "id": "f8848468-3343-4951-8ef3-e528690f503a",
    "title": "朱邵州挽词",
    "paragraphs": "湖湘梦断两旌红，素业俄随逝水东。邑政清平民是子，京钱流转楮如铜。祇今吏道通才少，况尔家庭友谊崇。欲挽九原无好句，漫同回札寄飞鸿。",
    "author": "戴栩"
  },
  {
    "id": "c5198334-5539-4383-9dd1-63bb7335a81d",
    "title": "挽陈县尉歌词",
    "paragraphs": "欲裁薤曲问耆贤，见说声华四十年。六馆已推天下士，一官何羨吏中仙。白砂旧事渔樵老，缥轴新铭蜡墨鲜。便觅当今徐穉笔，榜知如玉在松阡。",
    "author": "戴栩"
  },
  {
    "id": "794a8e1a-057c-4db2-b4d7-1535e286a959",
    "title": "夏运属挽词",
    "paragraphs": "我愧文襄漫述铭，喜闻诗挽遍羣英。俗媮万事皆漓薄，子孝重泉独显荣。著脚官尘能道远，委身王事不求名。故园引得湘江水，依旧东流彻底清。",
    "author": "戴栩"
  },
  {
    "id": "9cd90756-1d45-46c4-a3c5-71f5869b80ce",
    "title": "东山隠士曾公挽词",
    "paragraphs": "儿袍已绿鬓丝鲜，尚爱寒檠对夜编。里不闻喧钦德重，诗能藏巧得名全。慈平心是今时佛，隠卧身多晋传贤。晓奠所亲凝恸处，忆曾持酒寿新年。",
    "author": "戴栩"
  },
  {
    "id": "31df4506-c721-4fec-a35c-0e902f754f2c",
    "title": "丘处士挽词",
    "paragraphs": "自移小隠寄西阛，终是高人性爱闲。梦到春潮生荻渚，眼看旧友上蓬山。棋声忽背樵风远，书影空涵櫂月弯。令子相过犹昨日，不堪衰鬓泪霑斑。",
    "author": "戴栩"
  },
  {
    "id": "58b6ee6f-7a29-4744-8c8a-de2acf1211e4",
    "title": "哭周茂洪",
    "paragraphs": "清襟无物最怜才，怪傲飜从怨口来。于我此生同管鲍，昔人何处觅陈雷。龙驹有种长途见，宝镜无言众丑猜。一恸欲从天外酹，吴门斜日起云埃。",
    "author": "戴栩"
  },
  {
    "id": "c490503d-84bf-4c79-af78-ec1f8baf64de",
    "title": "徐太博母夫人挽词",
    "paragraphs": "孙荣子贵问何如，笾斝盈庭学鲁儒。若尽礼宗天下少，纵修彤史古人无。归眠山馆还知命，赐吉朝衣得暂娱。欲寄升堂千点泪，兰风吹雨暗前湖。",
    "author": "戴栩"
  },
  {
    "id": "3cbbe0fa-e46e-4c1a-b25e-9451b83f8670",
    "title": "朱尚书夫人洪氏挽词",
    "paragraphs": "八座方新玉铉家，粧台忽掩五云赊。徽声不愧古彤管，觉性能空昙钵花。夜月东冈踈磬度，春风南国去旌斜。所亲多少酬恩泪，待看重封燎诏麻。",
    "author": "戴栩"
  },
  {
    "id": "98af6743-4f66-4235-9852-43db89506549",
    "title": "裴府陈夫人挽歌词",
    "paragraphs": "玉闺还是佛中身，只采苹花了世尘。閒度芳年孤月晓，贵联戚畹一庭春。青枝路接藁砧近，瑞锦辞翻黄绢新。我亦卜邻平乐里，忍听歌薤咽清晨。",
    "author": "戴栩"
  },
  {
    "id": "d17117b7-217b-4455-90ae-f598d17bd20f",
    "title": "林孔英岳母卢夫人挽词",
    "paragraphs": "南涧承家事遍经，东床得壻众知名。纵于人世百年短，添得儒门一倍清。科第旋收夫又子，空缘自解殁犹生。新阡闻与姑茔近，松霭朝昏管送迎。",
    "author": "戴栩"
  },
  {
    "id": "ed9cf866-c37f-407c-b474-f599fd59cb5d",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其一",
    "paragraphs": "一径过寒竹，所知三两僧。自怜入山浅，孤立本无朋。",
    "author": "戴栩"
  },
  {
    "id": "8d7303b5-415b-479c-a3c3-8a37eb4a33b9",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其二",
    "paragraphs": "经年一会面，危坐拥寒灰。绝胜对馀子，一朝来百回。",
    "author": "戴栩"
  },
  {
    "id": "8e71225e-a2cd-41dd-9aec-ed2416a5b135",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其三",
    "paragraphs": "爱日经簷煖，游蜂扑纸窗。吾生岂拘束，一笑俯涛江。",
    "author": "戴栩"
  },
  {
    "id": "d1320f74-26d7-4165-9945-1f2dd0294d3d",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其四",
    "paragraphs": "伊谁同岁晚，怀抱向君开。烟雨閟芳信，望君来不来。",
    "author": "戴栩"
  },
  {
    "id": "ed27ffd1-0a1b-40c5-a3c1-11b15176a76a",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其五",
    "paragraphs": "饥雀啄芳蕾，蠹苔侵碧枝。是中浑不较，刻画未嫌时。",
    "author": "戴栩"
  },
  {
    "id": "71bf159f-1147-4398-8143-c43ab51748c6",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其六",
    "paragraphs": "旷野多风雪，阳和一点通。不应歌兕虎，吾道岂其穷。",
    "author": "戴栩"
  },
  {
    "id": "e2623fb5-a83b-464a-95a9-2dda0ac2d655",
    "title": "官满寓济川馆得叶嘉仲和朱宰梅花诗次韵云作梅花诗当用欧公雪中酬唱今凡诗家常用字一切屏去乃佳朱令君仆未识面见足下道其语差强人意又与斯君德润善乃赓此诗以兴譬诸草木吾臭味也  其七",
    "paragraphs": "草木有麟凤，众中分等流。终然浪题品，麟凤自知不。",
    "author": "戴栩"
  },
  {
    "id": "aec9761a-d4c9-4fa1-8058-0d4eda7278c5",
    "title": "斜川晚书",
    "paragraphs": "水减桥痕晕翠霓，弄花小女立晴堤。蜻蜓欲下嗔飞去，击溅惊流过树西。",
    "author": "戴栩"
  },
  {
    "id": "050f059d-a586-490c-863a-c168270045d1",
    "title": "永康道中  其一",
    "paragraphs": "涨渌无风影自摇，芡花生刺藕花娇。山禽不记春归去，深树一声婆餠焦。",
    "author": "戴栩"
  },
  {
    "id": "46102a5e-8788-4877-89ed-e2f14b1301c2",
    "title": "永康道中  其二",
    "paragraphs": "油笠芒鞋筇一枝，晚秋天气半春时。雨多樵径行人少，山崦青红叫画眉。",
    "author": "戴栩"
  },
  {
    "id": "22517168-10c8-4a2c-9e0c-7611583a4c69",
    "title": "永康道中  其三",
    "paragraphs": "泥沙过迥人家少，烟树几行山一围。渐近界牌听唤酒，柳塘春水鹭鸶飞。",
    "author": "戴栩"
  },
  {
    "id": "9aad8736-ccec-4f25-85e6-574f53561ecf",
    "title": "佛舍利塔",
    "paragraphs": "海天五月气阴清，单绤无功絮有情。踏半浮屠见沧海，风摇铃铎是商声。",
    "author": "戴栩"
  },
  {
    "id": "50c4fda0-20b5-4a59-856c-19eecca02a47",
    "title": "定海九龙山",
    "paragraphs": "佛灯孤照净琉璃，吟尽踈星印水湄。更觅九龙飞下处，人言山僻过于诗。",
    "author": "戴栩"
  },
  {
    "id": "4754b288-2b1e-44f7-a634-f94222d8f14c",
    "title": "育王涵秋亭",
    "paragraphs": "流水山间只似秋，碧天无雨自飕飕。寺童逻笋时敲竹，竹与水声相共幽。",
    "author": "戴栩"
  },
  {
    "id": "98cd5cf7-b620-4c4a-aa2f-d815626296d7",
    "title": "宿育王河头庵",
    "paragraphs": "晚霭图成绀碧天，鹭鸶无数起平田。渡船委岸人家闭，却向僧床听雨眠。",
    "author": "戴栩"
  },
  {
    "id": "288ba8d9-aea6-4c5e-bff8-dd3b57b67ffc",
    "title": "次赵常博题净慈僧昙印得御书真赞",
    "paragraphs": "黄纸书涵雨露恩，春风寂寂闭巖门。松间时有神光现，不是孤园礼世尊。",
    "author": "戴栩"
  },
  {
    "id": "9f197cc6-0ecb-4059-b629-8173793e57e4",
    "title": "僧道晖疏泉叠石种松竹梅有诗求和次韵",
    "paragraphs": "松下煮茶冰折玉，梅梢挂衲藓黏绿。莫侵石坞竹边行，行处明年减新竹。",
    "author": "戴栩"
  },
  {
    "id": "48d4a984-ab33-42da-a5c7-cb818fc0b22d",
    "title": "赠黄叔向二绝  其一",
    "paragraphs": "常恐清吟不疗时，软弓轻剑学兵书。君今得句欹纱帢，马上功名更莫疎。",
    "author": "戴栩"
  },
  {
    "id": "afa65178-da73-403c-aa88-630a865476c6",
    "title": "赠黄叔向二绝  其二",
    "paragraphs": "艇舣江南几度春，几时遡洛向咸秦。若应只载閒风月，击楫英灵笑杀人。",
    "author": "戴栩"
  },
  {
    "id": "bcf8b068-d3d3-4049-9e57-3457a1bfe6d1",
    "title": "赠朱子文因寄朱元刚二绝  其一",
    "paragraphs": "僻寄僧房锁月萝，惊来客屐卿云莎。病侵瘦骨寒于水，却说冲和占得多。",
    "author": "戴栩"
  },
  {
    "id": "fa494afa-9b2d-462e-9bba-0f89526bc407",
    "title": "赠朱子文因寄朱元刚二绝  其二",
    "paragraphs": "故人墓木半藤萝，儿姪东西鴈一莎。绝喜阿连新笔长，契君风鉴爱渠多。",
    "author": "戴栩"
  },
  {
    "id": "74db8b4e-db50-4976-9320-0126c34c0738",
    "title": "五月一日出局偶书",
    "paragraphs": "坐局无营饭又茶，楚骚词里记年华。小窗不厌经宵雨，红到葵梢第一花。",
    "author": "戴栩"
  },
  {
    "id": "51c663f7-ee20-4e52-8b38-853f38cf4740",
    "title": "题浣川  其一",
    "paragraphs": "五十知非雪鬓鲜，尚将疏褊谪尘缘。近来万境心如洗，笑改斜川作浣川。",
    "author": "戴栩"
  },
  {
    "id": "84d85891-0a25-44b8-9922-7e51cd2263dd",
    "title": "题浣川  其二",
    "paragraphs": "浣纱元是此川名，鸥鹭蒲荷物物清。人把渊明居并拟，如今倒换学渊明。",
    "author": "戴栩"
  },
  {
    "id": "fdef3849-551e-47d6-83ec-2ab78da73a58",
    "title": "题浣川  其三",
    "paragraphs": "两山影浸青于染，十亩光涵玉不玼。里外无斜又无曲，新名换得最相宜。",
    "author": "戴栩"
  },
  {
    "id": "f09b152e-282d-4858-822a-8731af51ba83",
    "title": "仙都示马令克",
    "paragraphs": "钓鱼自荐桃花饭，借麴新篘竹叶醪。一段清贫眼中见，定非装点入诗骚。",
    "author": "戴栩"
  },
  {
    "id": "93ffa43c-ddf4-4ed7-a1fa-01fde216b604",
    "title": "上丞相寿  其二",
    "paragraphs": "人咏元和第一功。",
    "author": "戴栩"
  },
  {
    "id": "2fdef481-f50d-4969-9b9a-240c1574ea91",
    "title": "上丞相寿  其四",
    "paragraphs": "旌旗初下玉关东。",
    "author": "戴栩"
  },
  {
    "id": "c78cd373-6c50-4c1f-a8ba-b991cbf2baf9",
    "title": "上丞相寿  其六",
    "paragraphs": "无人金阙议边兵。",
    "author": "戴栩"
  },
  {
    "id": "3db8406f-7456-4fdc-892f-b452bb534cbf",
    "title": "上丞相寿  其八",
    "paragraphs": "万国笙歌醉太平。",
    "author": "戴栩"
  },
  {
    "id": "4375a920-0ad9-41bd-a9a7-1e4d109adbb7",
    "title": "上丞相寿  其一○",
    "paragraphs": "君恩如水向东流。",
    "author": "戴栩"
  },
  {
    "id": "87fc0b66-3ef3-4779-b6fa-f339300cb411",
    "title": "上丞相寿  其一二",
    "paragraphs": "白璧黄金万户侯。",
    "author": "戴栩"
  },
  {
    "id": "b52c769d-caac-4998-a79d-6024765aa88c",
    "title": "上丞相寿  其一四",
    "paragraphs": "九重春色醉仙桃。",
    "author": "戴栩"
  },
  {
    "id": "89736e0e-699e-48f8-9814-8c30143df344",
    "title": "上丞相寿  其一六",
    "paragraphs": "云捲长天圣日高。",
    "author": "戴栩"
  },
  {
    "id": "e5b22da4-7d34-4c11-ac5b-bfdf72aeff7a",
    "title": "上丞相寿  其一八",
    "paragraphs": "玉印前头卤簿车。",
    "author": "戴栩"
  },
  {
    "id": "96d95fb6-e1e8-453a-adf8-5ee6791e70c0",
    "title": "上丞相寿  其二○",
    "paragraphs": "修成几卷太平书。",
    "author": "戴栩"
  },
  {
    "id": "63c2c82b-e283-42ba-bbf8-aea6a6da5509",
    "title": "上丞相寿  其二二",
    "paragraphs": "应有蒲轮辗白云。",
    "author": "戴栩"
  },
  {
    "id": "e1912e43-de49-4a76-ac65-44fef095a628",
    "title": "上丞相寿  其二四",
    "paragraphs": "草堂焉敢更移文。",
    "author": "戴栩"
  },
  {
    "id": "505b6e97-241d-4879-af62-1907f4e34f33",
    "title": "上丞相寿  其二六",
    "paragraphs": "近日汀洲绿菼深。",
    "author": "戴栩"
  },
  {
    "id": "5d85ebb4-2461-4bbf-9d00-6818e8a3f3c0",
    "title": "上丞相寿  其二八",
    "paragraphs": "杨花不动树阴阴。",
    "author": "戴栩"
  },
  {
    "id": "0c96e6ef-33ad-4bd7-9bd4-039d181a2c7f",
    "title": "上丞相寿  其三○",
    "paragraphs": "坐令四海如虞唐。",
    "author": "戴栩"
  },
  {
    "id": "2157c8b9-9dd6-456e-86fc-856dc56c5ca4",
    "title": "上丞相寿  其三二",
    "paragraphs": "功业汾阳异姓王。",
    "author": "戴栩"
  },
  {
    "id": "fb701bbd-fe2c-4d61-a51b-f73db4abcd22",
    "title": "上丞相寿  其三四",
    "paragraphs": "朝回环佩五云间。",
    "author": "戴栩"
  },
  {
    "id": "8d48c040-532e-4c6e-8fe1-d5fec9e40c0c",
    "title": "上丞相寿  其三六",
    "paragraphs": "天上仙人爱静閒。",
    "author": "戴栩"
  },
  {
    "id": "d95db2a7-47fb-415a-ab1b-941cc964f5e1",
    "title": "上丞相寿  其三八",
    "paragraphs": "便觉春光四面来。",
    "author": "戴栩"
  },
  {
    "id": "e36a0cef-fc32-4e8c-a907-30af5a3b6096",
    "title": "上丞相寿  其四○",
    "paragraphs": "先于门外百花开。",
    "author": "戴栩"
  },
  {
    "id": "bb2c3f5c-8665-4272-9686-d7d4b94c1c10",
    "title": "送项季约赴成都钤干呈洪倅",
    "paragraphs": "辟奏来从旧所知，蜀天万里去嫌迟。青油幕建元寮贵，锦领首参小校随。千古泪痕诸葛事，十分行色杜家诗。益州别驾如相问，为说思君草檄时。",
    "author": "戴栩"
  },
  {
    "id": "dc718506-4130-4a36-90be-af3d585a9245",
    "title": "浣川定海奉饯乐成郭明府年兄赴改官班赵振文司令首赋古体因辄有述",
    "paragraphs": "明越昔薄游，地隔情自缀。君凫从天来，余马适栈系。人言官一方，阅士既其细。义扣贤者心，利谒鄙夫计。里居亦有云，官吏吾熟睨。漏屋讵自知，知漏在所憩。嗟余甘养拙，掩室敢径诣。而君政疑神，万户诵美惠。奋髯吏胆冰，落笔民病蜕。邑负督常平，什九缘税契。君为融以衷，公妥私不盭。咄彼萋菲徒，嘴毒欲旁噬。能仪百凤凰，莫尾一獢猘。荐满趣天京，恩深留海裔。忘形无语赠，折柳蝉失嘒。赵侯独先鸣，句勇不自制。荡荡九门开，贵涂期并轪。勿作贵人谈，轻此寒士艺。",
    "author": "戴栩"
  },
  {
    "id": "51ecb6d5-bcb4-44c4-9ed4-f0e0528ae0f6",
    "title": "柳花",
    "paragraphs": "蝶扑蜂粘发出狂，飘然欲上白云乡。无端却被游蜂搅，绾住东风舞几场。",
    "author": "李刘"
  },
  {
    "id": "c5681606-2758-4be9-aa00-c4c89940d3b0",
    "title": "龙眼",
    "paragraphs": "绛衣摇曳绽冰肌，依约华清出浴时。何物鸦儿驱不去，前身恐是食酥儿。",
    "author": "李刘"
  },
  {
    "id": "651f011a-ed4b-44d8-97f0-fc13976d39d2",
    "title": "读刘梦得集",
    "paragraphs": "一咏桃花谪九年，何如兵卫日高眠。苦嫌不得文章力，得力教君更可怜。",
    "author": "李刘"
  },
  {
    "id": "0a7b6c53-c13c-47e6-9440-d6fb654590a4",
    "title": "记梦",
    "paragraphs": "壮志已违黄鹄下，老身合占白鸥前。夜来耿耿江湖梦，秋水长天一钓船。",
    "author": "李刘"
  },
  {
    "id": "4b9d46a0-ce86-4ac0-a082-7fefef44f16e",
    "title": "柳耳",
    "paragraphs": "风絮起时无纩塞，雨丝添处有珠垂。黄鶑说尽千般语，舞困三眠总不知。",
    "author": "李刘"
  },
  {
    "id": "14f44c1c-91e5-44e0-86d6-a584f903442a",
    "title": "笔阵",
    "paragraphs": "鼓舞先声自管城，细听鏖战了无声。看来亦异常蛇势，扫退词场万马兵。",
    "author": "李刘"
  },
  {
    "id": "cd0e9e9b-f636-46e6-abaf-b5b6c35c34a4",
    "title": "羽扇",
    "paragraphs": "奋迹冲霄驾鹤游，霜毛鞭落在扬州。仁人收拾才挥动，风被黎元六月秋。",
    "author": "李刘"
  },
  {
    "id": "6812ae67-55dd-4947-986e-291baf19729c",
    "title": "闻笛",
    "paragraphs": "何处桓伊酒力雄，分明嚼征更含宫。倚楼三弄西风急，不觉梅花大半空。",
    "author": "李刘"
  },
  {
    "id": "3f520d25-0d3d-4d22-a880-a57d55bac589",
    "title": "麾蚊",
    "paragraphs": "烟驱扇击手频挝，奈尔传呼又满衙。我醉不眠君不去，下帷高枕任喧哗。",
    "author": "李刘"
  },
  {
    "id": "fa7ce750-cf7b-4fd9-a2a6-03e59cd6940e",
    "title": "蝉",
    "paragraphs": "露满枯肠蜕顿轻，山林那有不平鸣。薰弦寂寞无人续，故揖清风作颂声。",
    "author": "李刘"
  },
  {
    "id": "a9750524-264d-4c42-b357-f2746ba8521b",
    "title": "代贺皇太子生日诗二首  其一",
    "paragraphs": "宝月重轮丽虎闱，祥烟葱鬰绕黄麾。九秋沆砀平分日，万国元良初度时。礼乐诗书俱习惯，圣贤仁孝况生知。八荒寿域从今启，请为丰年上玉巵。",
    "author": "李刘"
  },
  {
    "id": "2e213a7b-6851-4221-8e8f-565ad91a59fe",
    "title": "代贺皇太子生日诗二首  其二",
    "paragraphs": "朱芾皇皇问寝门，青宫喜气满干坤。江清淮晏干戈息，渊默雷声匕鬯尊。端冕常年亲举礼，远庖此日剩明恩。直将三代齐长久，愿听长沙贾谊言。",
    "author": "李刘"
  },
  {
    "id": "f2f86c1c-7955-4ce5-a476-b3ed2b8152cc",
    "title": "又代贺皇太子生日诗二首  其一",
    "paragraphs": "银盘浴兔方二日，宝册蟠龙甫半旬。甲观诞弥佳气鬰，春宫衍庆缛仪新。前星色正光芒远，少海波清润泽均。鹤驾归来传密语，更将仁义域斯民。",
    "author": "李刘"
  },
  {
    "id": "643fcbdb-7452-43fb-aaf7-7f8db14983e0",
    "title": "又代贺皇太子生日诗二首  其二",
    "paragraphs": "粲粲祥烟绕虎闱，欢声催捧未央巵。干戈东序承平日，衮冕南郊负见时。行中鸾和真合礼，宴陪鱼藻旧闻诗。宫僚惭愧非周召，三善惟当效祝规。",
    "author": "李刘"
  },
  {
    "id": "e4402f49-71de-40fa-8e3a-9fbbaab6f503",
    "title": "贺参政二首  其一",
    "paragraphs": "海山俯视百川东，中有明堂一柱隆。两社直从平地到，寸心原共老天通。管乐功烈非轲志，尧舜君民在尹躬。寿国端须寿君子，愿将箕翼等延洪。",
    "author": "李刘"
  },
  {
    "id": "e83fbc01-f3a5-4ef8-bc9d-62235e7c4f05",
    "title": "贺参政二首  其二",
    "paragraphs": "东府西枢纪诞辰，非烟郁郁更纷纷。共知崧岳生申伯，竞把旃檀寿卯君。燮理已成六月雨，经纶更作八荒云。齐安即是安天下，敢为先生诵所闻。",
    "author": "李刘"
  },
  {
    "id": "dd3b6cf9-154b-40fa-9498-edcfc6d9630c",
    "title": "庆泸帅魏侍郎二首  其一",
    "paragraphs": "中庸日用脚根实，动静天机眼力亲。未月凤筩锺地统，戌年麟跋纪生辰。身名宿世陈忠肃，眉寿他年范景仁。福禄近来贤否共，欲将斯道觉斯民。",
    "author": "李刘"
  },
  {
    "id": "828c8e9f-fb14-45eb-a3c8-3b3c3022aecc",
    "title": "庆泸帅魏侍郎二首  其二",
    "paragraphs": "碧油满眼诗书帅，紫橐骈肩献纳臣。有客皆能歌保鲁，如公方合美生申。庄椿坐阅人间世，嶰竹早吹天上春。士曰时哉起君实，只今犹可却辽人。",
    "author": "李刘"
  },
  {
    "id": "a3bb0b7f-b09b-4fc9-b4ec-f30743d5a6c3",
    "title": "庆桂帅经略二首  其一",
    "paragraphs": "江汉浮浮炳地灵，参旗井钺寿星明。庚寅初度周而始，戊己连营静不惊。山上印成龟左顾，月中桂共兔长生。公堂遥想称觞后，便报天阶取履声。",
    "author": "李刘"
  },
  {
    "id": "8aecde0a-7048-4dcd-90b9-0494773b84d2",
    "title": "庆桂帅经略二首  其二",
    "paragraphs": "煌煌昴宿正开冬，日驭高躔龙尾宫。赉说须知应天策，留萧暂委守关中。赤云决胜三边壮，白日褰晴五谷丰。六十州人开寿域，碧幢一笑与民同。",
    "author": "李刘"
  },
  {
    "id": "18f51814-1938-4184-8192-61cd7bc0a598",
    "title": "寿泸帅杨尚书  其一",
    "paragraphs": "八年黄伯颍川政，十载武侯泸水功。还向碧幢揆初度，但愁绿诏启元戎。生从峻极崧高降，寿在慈祥岂弟中。今岁添杯添福禄，膝前文度伴仙翁。",
    "author": "李刘"
  },
  {
    "id": "7aa0faf8-05a4-4426-88a8-f16b544f21a4",
    "title": "寿泸帅杨尚书  其二",
    "paragraphs": "尚书清禀秋天杳，吉梦元占玉燕飞。南定三军须北定，西归九罭合东归。寿星出丙光丹极，华盖丞辰近紫薇。要减汾阳声乐半，直须扬濯入黄扉。",
    "author": "李刘"
  },
  {
    "id": "6066d937-a071-41c1-aab2-27258282256e",
    "title": "寿漕使",
    "paragraphs": "金牀玉兔岁重逢，初度占星尚剑东。铁马未容耕渭上，木牛且合漕关中。云屯营垒樵苏饱，雨足郊原菽粟丰。更与坤垠开寿域，皇华一笑与民同。",
    "author": "李刘"
  },
  {
    "id": "bea5e4bf-023f-4739-91ed-a898669b298d",
    "title": "寿提管",
    "paragraphs": "满廊香雾弄霏霏，欲去还留燕子飞。酒盏自便秋思早，花枝未怯鬓毛非。脱巾骂灌从狂醉，剪烛留髠好缓归。我欲寄君无杰语，安期大枣荐青玑。",
    "author": "李刘"
  },
  {
    "id": "97bc97c1-c1ef-4086-9e72-f70dcff61cd2",
    "title": "庆刘教授",
    "paragraphs": "万里秋风生桂枝，麒麟堕地有谁知。摩空早奏甘泉赋，取势犹歌泮水诗。好是桑蓬浮喜气，正栽桃李助清诗。银袍争愿公衣钵，应指湘山无量师。",
    "author": "李刘"
  },
  {
    "id": "2ee1aa6a-4220-4cb4-809a-a7ae5f908044",
    "title": "贺舍弟新得子",
    "paragraphs": "早来干鹊鸣簷楹，报我庭阶玉树生。告白祖宗知积善，喧传奴婢总欢声。远增阿大中郎喜，足想殊常散骑情。点校六经留汝读，吾家元不蓄金籝。",
    "author": "李刘"
  },
  {
    "id": "dced0815-7e8c-49d0-b194-052813fd2e53",
    "title": "贺生次子又喜领荐",
    "paragraphs": "君家兰玉满庭除，尤喜徐卿第二雏。方遂鹏程收鹗荐，又符熊梦获骊珠。史山孕秀头颅别，秋水为神骨骼殊。况有义方严训在，早看腾踏上云衢。",
    "author": "李刘"
  },
  {
    "id": "c6dccfc5-bfe9-4fb9-871e-6e9fd9c9501e",
    "title": "送甥回崇仁",
    "paragraphs": "万里七年艰险同，我车西去子舟东。教儿强学先循理，嫁女随宜莫讳穷。注就欧诗勤琢削，续成汉纪更磨礲。乡人借问碧鸡使，万卷书中一老翁。",
    "author": "李刘"
  },
  {
    "id": "a2fda499-6b8f-4fc2-a184-0981a6747ff6",
    "title": "赠刻图书处士二首  其一",
    "paragraphs": "信手挥斤出古文，商盘秦鼎失精神。烦君惜取铸金手，留待人间周伯仁。",
    "author": "李刘"
  },
  {
    "id": "21a7abaf-f2ab-4165-842e-a2d869610ec1",
    "title": "赠刻图书处士二首  其二",
    "paragraphs": "我乏君家玉印材，强寻厄木倩君开。无盐恐有遭逢处，也道曾将刻画来。",
    "author": "李刘"
  },
  {
    "id": "5aedfcb7-3547-40dc-9481-19221bc31463",
    "title": "寿刘宰",
    "paragraphs": "制锦新城衣锦归，种桃遗爱满桃蹊。恩波淮水流不尽，福力螺山高与齐。天上已催班玉笋，日边行见月璇题。欢声都是长生曲，薰作香云覆宝猊。",
    "author": "李刘"
  },
  {
    "id": "eacfbcfe-80e4-4efc-80a2-22d5a2cefbd9",
    "title": "寿帅阃",
    "paragraphs": "盛德元勳绝等伦，麟符虎节冠宗臣。大椿上古身千岁，一柱明堂力万钧。坐镇熊罴瞻绣衮，燕居松鹤伴纶巾。只应便是神仙事，万丈蓬莱却未真。",
    "author": "李刘"
  },
  {
    "id": "69119c6a-a0a3-4873-8e76-cdeee952ca90",
    "title": "寿教授",
    "paragraphs": "襟怀锦绣富多文，人物冰壶绝点尘。太华昨宵方诞吕，姑苏今日恰生申。堂萱呈瑞年年绿，坛杏逢春日日新。更为南丰添一瓣，即看趣诏侍严宸。",
    "author": "李刘"
  },
  {
    "id": "848f1002-61a7-4023-ab0d-5f83df50cab5",
    "title": "寿先生  其一",
    "paragraphs": "明善堂前香矗云，诸生再拜祝庄椿。芹香藻绿涵和气，枫老梅疏健小春。有道可为明主佐，无毡休叹广文贫。烹羔压酒称千寿，会看仙桃着子新。",
    "author": "李刘"
  },
  {
    "id": "53d0c957-2130-4a3e-bb99-0d8d528a0801",
    "title": "寿先生  其二",
    "paragraphs": "今年生日胜常年，一佛中间万佛缘。善念才兴方寸地，恩光便下九重天。花香作供围方丈，粟粒成功福大千。长寿如来更多宝，饱参住世小乘禅。",
    "author": "李刘"
  },
  {
    "id": "0f5dfcc0-a153-4c9d-856e-76553746e024",
    "title": "寿太守",
    "paragraphs": "蓂飞两叶正深春，是日人间岳降神。自昔词章推大手，即今风采见埋轮。书传黄石由来远，名压青钱孰与伦。寿禄祈公如万福，未应江海羨鲈蒪。",
    "author": "李刘"
  },
  {
    "id": "3ca0e724-be84-4ab6-86d1-e54b0bec6760",
    "title": "寿县尉",
    "paragraphs": "华阳传与纯阳诀，竹隠中间悟养生。止心情澄不挠浊，浮云富贵澹无营。龙铅虎箓交离坎，鹤算龟龄几甲庚。唤起吟坛称寿句，夜来一点寿星明。",
    "author": "李刘"
  },
  {
    "id": "074017cb-031d-45fd-9e7a-cd35a3054c78",
    "title": "寿翁权县",
    "paragraphs": "昴宿腾辉落建溪，鸳鸿兄弟步云梯。暂收鸾翼来栖棘，聊鼓牛刀为割鸡。三月鸣琴初布政，万家磨石拟镌题。情知百里难淹骥，行看天书下紫泥。",
    "author": "李刘"
  },
  {
    "id": "d72f15fb-6fc2-4244-b66c-fbc2580e9e70",
    "title": "寿牛都大",
    "paragraphs": "律中黄锺九日前，长淮巨海降真贤。鹏程九万快抟击，騋牝三千表塞渊。夜看牛星贯南极，早携鹤驭出西川。梅花岁岁横参影，长伴罗浮不老仙。",
    "author": "李刘"
  },
  {
    "id": "f567f21e-aa14-4682-868c-bccc17155401",
    "title": "寿友人",
    "paragraphs": "探胜东风一夜先，燕堂丝管沸华筵。鱼轩并寿欢何极，凤穴添雏庆愈绵。独乐园中闲日月，香山图里永神仙。磻溪自有安车到，屈指佳期祇六年。",
    "author": "李刘"
  },
  {
    "id": "0635edbe-ffdc-4e32-bc35-fcf3a21c168e",
    "title": "寿友人林仲乔",
    "paragraphs": "十分国艳贪春煖，一簇芳心衬晓霞。送与生朝添寿斝，洛阳年少洛阳花。",
    "author": "李刘"
  },
  {
    "id": "c7205d4b-9333-4262-a649-bad27e65e3cc",
    "title": "自寿",
    "paragraphs": "光景不相待，流年剧箭过。酸辛前诏左，科甲后生多。命蹇穷为祟，愁多睡作魔。盖棺方事定，有酒且高歌。",
    "author": "李刘"
  },
  {
    "id": "e536ab81-2374-4a42-8bdd-a44011a8d318",
    "title": "贺晚生子",
    "paragraphs": "商瞿五十子何迟，佳气充闾庆可知。喜溢麟生天上日，梦回虎堕月中时。犀钱賸送沾佳客，麝颗轻涂付侍儿。英物从来声自别，试啼容我一听之。",
    "author": "李刘"
  },
  {
    "id": "95acd39d-1efb-4c6b-88e0-52b5bdfb7bd9",
    "title": "贺晚生子",
    "paragraphs": "兰玉森森天下奇，灵椿犹自长新枝。从来老蚌珠生晚，岂是长庚梦到迟。标格银蟾光皎洁，精神秋水碧涟漪。玉皇案吏家声近，伫看追踪入凤池。",
    "author": "李刘"
  },
  {
    "id": "6f16f2a6-7e2a-4cd0-a053-7bd5d7d500ee",
    "title": "庆尚书八十",
    "paragraphs": "宝唐佳气夜充闾，八十尚书古所无。勘破赵州行脚案，展开老子出关图。五房孙各了官事，千户侯封食税租。若问蹯溪钓渔叟，先生应道没工夫。",
    "author": "李刘"
  },
  {
    "id": "eb05afd5-e254-4386-9a69-2e7a62483632",
    "title": "寿成都黄副帅二首  其一",
    "paragraphs": "王正初生七叶蓂，斗牛间气出延平。次公恰恰九年最，叔度汪汪千顷清。济北一编烦展究，剑西半壁頼生成。且倾江汉朝宗水，济彼公堂荐寿觥。",
    "author": "李刘"
  },
  {
    "id": "9dba088a-91b3-4121-ac69-a72bd7a29946",
    "title": "寿成都黄副帅二首  其二",
    "paragraphs": "玉帐公弓应六蓬，瓣香遥遗贺南丰。扪参以手谁怜汝，居井之眉我倚公。寿域八荒随气转，醉乡五福与民同。老𢋙不是青冥脚，也愿追随龟鹤东。",
    "author": "李刘"
  },
  {
    "id": "e6bdd6f8-66eb-4f11-8697-e3878e4afa26",
    "title": "登谢屐亭赠谢行之",
    "paragraphs": "君家灵运有山癖，平生费却几緉屐。从人唤渠作山贼，内史风流定谁识。西窗小憩足力疲，梦赋池塘春草诗。只今屐朽诗不朽，五字句法谁人追。天台览遍兴未已，天竺山前听流水。秦人称帝鲁连耻，宁向苍苔留屐齿。乙庵是渠几世孙，登山认得屐齿痕。摩挲苔石坐良久，便欲老此巖之根。吾侬劝渠且归去，请君更学遥遥祖。遥遥之祖定阿谁，曾出东山作霖雨。乙庵未省却问侬，莫是当年折屐翁。",
    "author": "叶绍翁"
  },
  {
    "id": "8b5b63ae-dce6-40e4-a949-6839da58d3d8",
    "title": "西湖秋晚",
    "paragraphs": "爱山不买城中地，畏客长撑屋后船。荷叶无多秋事晚，又同鸥鹭过残年。",
    "author": "叶绍翁"
  },
  {
    "id": "605db153-df48-43dd-99cb-823e87be7f10",
    "title": "题鄂王墓",
    "paragraphs": "万古知心只老天，英雄堪恨复堪怜。如公更缓须臾死，此虏安能八十年。漠漠凝尘空偃月，堂堂遗像在凌烟。早知埋骨西湖路，学取鸱夷理钓船。",
    "author": "叶绍翁"
  },
  {
    "id": "b568bda1-4124-4476-b025-982fad190a67",
    "title": "闻顶山徐道人改卜",
    "paragraphs": "先生新卜宅，只许白云知。野蜜和蜂割，巖花带蝶移。坐谙苔石稳，醉忘木桥危。屋后寒梅放，因风寄一枝。",
    "author": "叶绍翁"
  },
  {
    "id": "53d114ff-35cf-47c1-af7b-362be74e63fd",
    "title": "游园不值",
    "paragraphs": "应嫌屐齿印苍苔，十扣柴门九不开。春色满园关不住，一枝红杏出墙来。",
    "author": "叶绍翁"
  },
  {
    "id": "2be4157d-77b5-4ec5-a80b-6f462222640d",
    "title": "仙兴",
    "paragraphs": "金书宫殿玉阑干，雪瀑泉飞洞口寒。日暮仙翁骑鹤去，碧桃花满石棋盘。",
    "author": "叶绍翁"
  },
  {
    "id": "79b46752-63a1-426a-abe3-943b61ccc08f",
    "title": "秋日游龙井",
    "paragraphs": "引道烦双鹤，携囊倩一童。竹光杯影里，人语水声中。不雨云常湿，无霜叶自红。我来何所事，端为听松风。",
    "author": "叶绍翁"
  },
  {
    "id": "3d7656de-8aef-4466-9df1-56422927ea41",
    "title": "出北关二里",
    "paragraphs": "脱衣命仆洗尘埃，篱落人家未见梅。出得城门能几步，船头便有白鸥来。",
    "author": "叶绍翁"
  },
  {
    "id": "ff3e2333-25e4-4f93-8b0c-5b2948663f19",
    "title": "野蝶",
    "paragraphs": "银为须翅粉为肌，驱役春风不解肥。桃李上林无分到，可怜却傍菜花飞。",
    "author": "叶绍翁"
  },
  {
    "id": "2651a6ee-5d71-4a45-9a63-7a085b6fd75a",
    "title": "嘉兴界",
    "paragraphs": "平野无山见尽天，九分芦苇一分烟。悠悠绿水分枝港，撑出南邻放鸭船。",
    "author": "叶绍翁"
  },
  {
    "id": "f510da54-826e-4694-9012-117a7c34ea40",
    "title": "烟村",
    "paragraphs": "隠隠烟村闻犬吠，欲寻寻不见人家。只于桥断溪回处，流出碧桃三数花。",
    "author": "叶绍翁"
  },
  {
    "id": "acac1411-9b95-4a4e-b5e5-e01c9945d0f7",
    "title": "石头感古",
    "paragraphs": "夷甫诸人者，龟趺已故丘。但能挥玉麈，不解冠兜鍪。正朔从江左，经营仅石头。中原虽可望，不忍上层楼。",
    "author": "叶绍翁"
  },
  {
    "id": "077ffbe3-b931-433d-9d4f-205e70e1285b",
    "title": "葛天民隠居",
    "paragraphs": "种竹成新列，移兰即旧阴。老铛犹有耳，古柳已无心。得句添杯满，贪炉到夜深。篝灯聊点校，春水没衣砧。",
    "author": "叶绍翁"
  },
  {
    "id": "9007fe6e-3170-405c-a63d-9148ce264ac9",
    "title": "九日呈真直院",
    "paragraphs": "秋风吹客客思家，破帽从渠自在斜。肠断故山归未得，借人篱落种黄花。",
    "author": "叶绍翁"
  },
  {
    "id": "bb856488-ef30-441b-afcf-8c0638d3df86",
    "title": "贵游",
    "paragraphs": "五陵年少尽风流，十日安排一日游。林下幽人差省事，笔床茶灶便登舟。",
    "author": "叶绍翁"
  },
  {
    "id": "a3c64547-7d60-4c26-a5d6-74fdf1f8d21e",
    "title": "寓居  其一",
    "paragraphs": "云补青山缺，琴销白日长。鸥从雨外没，蛇入树间藏。客久衣常黑，童蛮发半黄。萤多邻舍少，此意自凄凉。",
    "author": "叶绍翁"
  },
  {
    "id": "af0e44ec-e5fc-4074-aca8-5f448bfa20da",
    "title": "寓居  其二",
    "paragraphs": "无酒难留客，借书方入城。洗衣知水落，贪睡畏窗明。野竹藤纒杀，枯枝草寄生。十年林下隠，差觉世缘轻。",
    "author": "叶绍翁"
  },
  {
    "id": "800f8c65-f2bb-4a69-b9d4-6d70f7c8238e",
    "title": "田家三咏  其一",
    "paragraphs": "织篱为界编红槿，排石成桥接断塍。野老生涯差省事，一间茅屋两池菱。",
    "author": "叶绍翁"
  },
  {
    "id": "0eb2ad82-9320-4fb9-bcd3-72c13594cba9",
    "title": "田家三咏  其二",
    "paragraphs": "田因水坏秧重插，家为蚕忙户紧关。黄犊归来莎草阔，绿桑采尽竹梯闲。",
    "author": "叶绍翁"
  },
  {
    "id": "73f3ae27-f652-486b-98cb-cb19c98ee5ab",
    "title": "田家三咏  其三",
    "paragraphs": "抱儿更送田头饭，画鬓浓调灶额烟。争信春风红袖女，绿杨庭院正秋千。",
    "author": "叶绍翁"
  },
  {
    "id": "db9aa54b-4a83-483a-a484-5a9364832a5b",
    "title": "送冯济川归蜀",
    "paragraphs": "勇唤东吴万里船，皂囊来奏九重天。一官岂为苏洵冗，诸老宁容贾谊先。满载月归应有命，便耕云去岂无田。竹枝歌罢篷窗掩，到此相思倍黯然。",
    "author": "叶绍翁"
  },
  {
    "id": "5c9f7eb8-e6aa-4425-a720-f521e50cfe9f",
    "title": "赋葛天民栽苇",
    "paragraphs": "叶碍渔舟入，丛分水国宽。低回藏鹭渚，彷彿钓鱼竿。荡户和萍送，溪翁当竹看。所怜如许节，不耐雪霜寒。",
    "author": "叶绍翁"
  },
  {
    "id": "25f21e45-1714-4bf4-b48f-b9724ae80eec",
    "title": "田舍小憩",
    "paragraphs": "犬驯迎且吠，儿小笑还啼。樱熟施鱼网，桑空卧竹梯。枯枝禽啄折，野草鹿眠低。屋后登山路，牛栏更向西。",
    "author": "叶绍翁"
  },
  {
    "id": "47397a9b-16a4-4f41-a94b-f81cfa059c6a",
    "title": "青溪阁",
    "paragraphs": "江总能文士，空贻狎客名。旧基荒草占，废圃野人耕。古柳无多树，新蝉第一声。青溪固亡恙，依旧与孤城。",
    "author": "叶绍翁"
  },
  {
    "id": "64f3a5d1-af92-4e85-91b3-d64e77fa85aa",
    "title": "访隠者",
    "paragraphs": "不作王门梦，来敲隠者关。童先孤鹤化，云伴一身闲。碍笋新移路，低墙为看山。几回松下去，锄得茯苓还。",
    "author": "叶绍翁"
  },
  {
    "id": "049d7095-a49e-40ae-a7db-289f7c98acab",
    "title": "幽居书事",
    "paragraphs": "窗开双佛塔，水遶数鱼家。酒剩沾邻里，时平买钓车。童闲唯伴鹤，树老自成槎。枕上关心事，侵晨扫落花。",
    "author": "叶绍翁"
  },
  {
    "id": "62c7ffbe-2bdb-47ad-aaa7-c9eddd8b6f2f",
    "title": "访龙井山中村叟",
    "paragraphs": "雨打荒篱豆荚垂，柴门未启立多时。客来自掘蹲鸱煮，旋拾枯松三数枝。",
    "author": "叶绍翁"
  },
  {
    "id": "fcab67b4-4476-4db6-b0a3-0d161f5e2d21",
    "title": "西溪",
    "paragraphs": "一条横木过前溪，村女齐登采叶梯。独立衡门春雨细，白鸡飞上树梢啼。",
    "author": "叶绍翁"
  },
  {
    "id": "15297c44-6879-45d1-97ca-ca69dd51f5fe",
    "title": "和葛天民呈吴韬仲韵赋其庭馆所有",
    "paragraphs": "江远潮痕细，城回路势斜。竹行穿砌笋，风堕过墙花。篆叶虫留字，衔泥燕理家。主人清到骨，相对只杯茶。",
    "author": "叶绍翁"
  },
  {
    "id": "eebb0038-86d3-45b8-8fe3-7e72b9d4a943",
    "title": "敬陪直院右史上巳后一日西斋之集",
    "paragraphs": "清时天上诏书稀，曲水从游许布衣。插羽满浮寒食酒，倚栏同忆故山薇。碧桃绕观春风静，柔樐摇汀夕照微。慨想兰亭如昨日，沙鸥飞下钓鱼矶。",
    "author": "叶绍翁"
  },
  {
    "id": "f8771f42-a091-4795-a61e-2a9c73cb2b34",
    "title": "赠陈宗之  其一",
    "paragraphs": "官河深水绿悠悠，门外梧桐数叶秋。中有武林陈学士，吟诗销遣一生愁。",
    "author": "叶绍翁"
  },
  {
    "id": "7451f75d-6afa-4cf3-9f25-b823db158e2b",
    "title": "赠陈宗之  其二",
    "paragraphs": "十载京尘染布衣，西湖烟雨与心违。随车尚有书千卷，拟向君家卖却归。",
    "author": "叶绍翁"
  },
  {
    "id": "1ac01529-b566-47d4-9f08-6ba7d0c32e74",
    "title": "题山间老友壁",
    "paragraphs": "山间虽寂静，未得事全无。锄地留莎草，添泉养石蒲。庭除风自扫，身世月同孤。老去知禅味，松间试结趺。",
    "author": "叶绍翁"
  },
  {
    "id": "84274781-3dea-4949-9ba6-40c2f9498be9",
    "title": "寄湖上黄教",
    "paragraphs": "门幽缘近寺，官冷未成家。楼借山为障，风吹水作花。诗方酬北磵，经又节南华。闻说新雏凤，宾来解唤茶。",
    "author": "叶绍翁"
  },
  {
    "id": "9b96bb95-1b00-4082-b7f8-f8a988737786",
    "title": "表忠观韩小官人",
    "paragraphs": "观里韩风子，无心似有灵。绕廊时自语，扪虱故忘形。午暴松簷暖，晨餐柏叶青。客来知有馈，迎笑立中庭。",
    "author": "叶绍翁"
  },
  {
    "id": "29b16430-826b-426c-af76-f983bf6a0498",
    "title": "夜书所见",
    "paragraphs": "萧萧梧叶送寒声，江上秋风动客情。知有儿童挑促织，夜深篱落一灯明。",
    "author": "叶绍翁"
  },
  {
    "id": "24e85cdf-85b2-4f0c-83af-f6cbc8e0e99b",
    "title": "访隠者",
    "paragraphs": "开门迎客着山袍，井畔猕猴一树桃。儿向草间寻落果，妻从墙角过香醪。旧栽松子今能大，新起茅堂不甚高。历遍贵游无此味，韭和春雨笋和糟。",
    "author": "叶绍翁"
  },
  {
    "id": "75e9e8ec-2b60-4a64-876c-c069f4defc7d",
    "title": "题孙端甫别墅",
    "paragraphs": "幽居地僻少人知，野水春风枳树篱。检历预寻移竹日，题墙闲记种花时。堪嗤狡兔须三窟，只学鹪鹩占一枝。净扫绿苔斟浊酒，邻家吹过野棠梨。",
    "author": "叶绍翁"
  },
  {
    "id": "9adb2dff-42d7-4bad-8ef6-f96e553c210f",
    "title": "寄赵眉翁二首  其一",
    "paragraphs": "两度驰书未报音，温陵尺纸定千金。多应驿使曾相访，短艇烟波无处寻。",
    "author": "叶绍翁"
  },
  {
    "id": "252f9acb-2c02-4f85-8bbc-f3eb1733f610",
    "title": "寄赵眉翁二首  其二",
    "paragraphs": "君王未肯赐西湖，鸥鹭丛中借地居。憔悴风姿今钓叟，癡心犹望故人书。",
    "author": "叶绍翁"
  },
  {
    "id": "cb8db778-3b0d-47e5-9e2f-004602b0bd3d",
    "title": "纸帐",
    "paragraphs": "五色流苏不用垂，楮衾木枕更相宜。高眠但许留禅客，低唱应难着侍儿。白似雪窗微霁后，暖于酒力半醺时。蒲团静学观身法，岁晚工夫要自知。",
    "author": "叶绍翁"
  },
  {
    "id": "ceebcd90-b568-43c5-bde1-62063cf34c9a",
    "title": "谒半山祠",
    "paragraphs": "归去田畴问老农，力行新法竟何功。已知供佛追前过，尚惜修书谢数公。塑像难陪夫子壁，古祠谁访觉王宫。都来二百年间事，燕麦戎葵几度风。",
    "author": "叶绍翁"
  },
  {
    "id": "68d78e9e-6842-4e0f-ae44-dc7a4270dd05",
    "title": "过崇德",
    "paragraphs": "野塍泉自注，断岸柳空存。雨霁云开塔，船过犬吠门。柴扉斜着水，草迳别通村。翻羨田家乐，盈盈老瓦盆。",
    "author": "叶绍翁"
  },
  {
    "id": "ab4ed0ff-1825-4d76-b1e8-bd531ed44e15",
    "title": "鹭",
    "paragraphs": "无事时来立葑田，几回惊去为归船。霜姿不特他人爱，照影沧波亦自怜。",
    "author": "叶绍翁"
  },
  {
    "id": "3aeefa1a-2fd3-47a1-a903-864211b22045",
    "title": "咏先牌",
    "paragraphs": "相随万里途，汝岂被名驱。挂壁疑何用，辞家不可无。店翁先洒扫，津吏认称呼。举子无钱刻，惟将□纸糊。",
    "author": "叶绍翁"
  },
  {
    "id": "c13a45b7-e5b2-4cb1-b97c-d417a0529edb",
    "title": "舟次崇德",
    "paragraphs": "倦身只合卧家林，客里消磨感慨心。水国逢春梅未见，山城到午雾犹深。地名不记维舟问，酒味曾谙入巷寻。泛宅浮家何日了，庄头栽竹已成阴。",
    "author": "叶绍翁"
  },
  {
    "id": "44adc9ef-d8e1-4071-a85e-41e78e1cec34",
    "title": "发长安堰",
    "paragraphs": "夏老虫声切，晨兴草气香。买瓜依绿树，出水𣵡青秧。船聚知村近，牛闲觉昼长。双凫莲叶荡，无雨故生凉。",
    "author": "叶绍翁"
  },
  {
    "id": "099faf88-4f1d-4d04-ad9b-860c6e52dd39",
    "title": "苔钱",
    "paragraphs": "家贫地上却钱流，朽贯年深不可收。若使用之堪买爵，等闲门巷亦封侯。",
    "author": "叶绍翁"
  },
  {
    "id": "44be9b24-ed39-45ba-93d8-41389abd3ef0",
    "title": "汉武帝",
    "paragraphs": "殿号长秋花寂寂，台名思子草茫茫。尚无人世团圞乐，枉认蓬莱作帝乡。",
    "author": "叶绍翁"
  },
  {
    "id": "a3ba64ab-8d0d-4b44-acbd-b5f7e635e148",
    "title": "大涤山",
    "paragraphs": "倦身祇欲卧林丘，羽客知心解款留。泉溜涓涓中夜雨，天风凛凛四时秋。虎巖月澹迷仙路，龙洞云深透别州。九锁青山元不锁，碧桃开后更来游。",
    "author": "叶绍翁"
  },
  {
    "id": "6f9540a8-63d8-4864-a1e1-6c1bba0fa0e1",
    "title": "宜对亭",
    "paragraphs": "讲罢闲来立矮阑，袈裟衣薄翠光寒。请师莫起云屏想，只作当年面壁看。",
    "author": "叶绍翁"
  },
  {
    "id": "9ea75e16-6cbf-4591-9c94-256292b4a3a3",
    "title": "猫图",
    "paragraphs": "醉薄荷，扑蝉蛾。主人家，奈鼠何。",
    "author": "叶绍翁"
  },
  {
    "id": "ab9d5f98-1074-4a51-afc4-858d08eb5657",
    "title": "赞洞宾像",
    "paragraphs": "撚吟髭，剑在前。心中月，天上圆。",
    "author": "叶绍翁"
  },
  {
    "id": "0de0557c-ea9e-46b6-9974-48757ce061b1",
    "title": "赏梅",
    "paragraphs": "梅花宜雪犹宜月，水畔山边更自奇。十四字传和靖后，又传君际五言诗。",
    "author": "叶绍翁"
  },
  {
    "id": "69f21c98-5605-4a81-826c-d3f1598f3782",
    "title": "次韵胡少瀹题梁王山蟠松诗",
    "paragraphs": "长松上捎日月宫，昂霄耸壑材甚雄。不肯甘心卧云巘，有时见梦十八公。汗颜血指，那知大匠自有体。斩伐丁丁，朝夕聒人幽耳聋。岂如吾乡华顶一峰八万四千丈，下蟠夭夭矫矫奇奇怪怪之苍松。樛枝半压鲁隠九年之大雪，雅韵曾和虞氏五絃之薰风。八千灵椿三千桃实几番见，何况篱下黄菊江头赤叶枫。萧梁劫火烧不死，坐阅五季鹿走天下人亡弓。世人欲识吾家所扰真龙种，请看春雷发蛰雾滃霱云从。礧砢蹙缩轮囷拥肿可挫不可辱，坚刚正独盘薄偃蹇受命不受封。无用之用不器之器振古成自晚，天台道人何苦汲汲图象寄涪翁。搜肠镂肾状出怪松赞，反言挺而茂者肥瘠贵得中。吁嗟九原相如不可作，飘飘词赋谁摩穹。阆风逸民自愧才力薄，北斗以南惟有四朝之老农。",
    "author": "刘倓"
  },
  {
    "id": "beae4005-1554-46be-872f-71c71236f46f",
    "title": "蓬岛山",
    "paragraphs": "轧轧笋舆过翠微，路经蓬岛锁云霏。雨从半岭巖窝出，云在行人脚下飞。",
    "author": "刘倓"
  },
  {
    "id": "2c227e37-59ba-4ccc-8555-06054e25fbc3",
    "title": "茧桼花",
    "paragraphs": "清晨步上金鸡岭，极目漫山茧桼花。雪蕊琼丝亦堪赏，樵童蚕妇伐归家。",
    "author": "刘倓"
  },
  {
    "id": "a259c0e6-ce94-4979-96ff-592c09514b45",
    "title": "小玉蕊花  其一",
    "paragraphs": "蔌蔌碎金英，丝丝镂玉茎。步摇钗朵见，老眼为增明。",
    "author": "刘倓"
  },
  {
    "id": "a1445b8f-9133-4d4a-8df9-2de9326f58f7",
    "title": "小玉蕊花  其二",
    "paragraphs": "山矾纷似玉，黄蘗碎如金。二美传春晚，同心契尔音。",
    "author": "刘倓"
  },
  {
    "id": "b651d7f9-429b-4a62-a376-d4fc134f6138",
    "title": "登石台山与胡融李揆王度周仲卿联句",
    "paragraphs": "无正文。",
    "author": "刘倓"
  },
  {
    "id": "caa2cd3a-4683-4e90-a619-d084aecdfdf8",
    "title": "尊胜院",
    "paragraphs": "海角寻春雪未消，马蹄无处避琼瑶。己公屋下论文酒，炉火篝灯伴寂寥。",
    "author": "刘倓"
  },
  {
    "id": "0aec7da0-9b82-4daf-8666-42bec40f38aa",
    "title": "隠秀亭",
    "paragraphs": "一重一崦一岧峣，隠秀寒光次第高。借得笋舆如小艇，晚风千里泛清涛。",
    "author": "刘倓"
  },
  {
    "id": "035b4cc4-2e8e-49b2-857b-c015c01f43ee",
    "title": "横山  其一",
    "paragraphs": "桐林老子俗情无，览胜探奇不觉晡。幸尔清溪好明月，如行四十里冰壶。",
    "author": "刘倓"
  },
  {
    "id": "e80e03e3-2df9-4270-a7b2-a93f18e00dbb",
    "title": "横山  其二",
    "paragraphs": "一溪径险仆夫劬，三酌油油醉笋舆。隔岸火焱三四点，不知谁照夜滩鱼。",
    "author": "刘倓"
  },
  {
    "id": "acc3ae34-85df-4f67-802b-7c3222641294",
    "title": "横山  其三",
    "paragraphs": "五更一霎清明雨，晓雾梨花梦白云。半岭肩舆犹兀兀，一杯卯酒尚曛曛。",
    "author": "刘倓"
  },
  {
    "id": "a7ca4057-79f1-4bb8-abe1-f25b2dc87ac4",
    "title": "横山  其四",
    "paragraphs": "大小万竹望不见，上下牢巖过若飞。红缀舞衣山踯躅，白裁玉版野蔷薇。",
    "author": "刘倓"
  },
  {
    "id": "1ce47748-9ac3-4cea-b300-affc39679d0e",
    "title": "横山  其五",
    "paragraphs": "石镜当年始发祥，皎如秋月弄寒光。山川精彩无人识，付与樵夫敲斲伤。",
    "author": "刘倓"
  },
  {
    "id": "0a782773-952a-420f-8a6b-39ab19edc7dc",
    "title": "句  其一",
    "paragraphs": "江南春晚经行地，賸有唐昌玉蘂花。露绮烟絺无限态，冰清玉润自成葩。",
    "author": "刘倓"
  },
  {
    "id": "46c65e4c-46b1-4b1e-80b4-2d3df7367f71",
    "title": "句  其二",
    "paragraphs": "粗官差入党侯帐，精品平收陆羽经。",
    "author": "刘倓"
  },
  {
    "id": "325f012c-de85-44b5-bb28-bbdda3d4b82f",
    "title": "嘉定元载浴佛日同胡彦德何经叔游玲珑山次东坡先生韵",
    "paragraphs": "倚巖松古势如龙，峭拔层峯翠入空。九折湍泉珠散漫，遶蹊斜石玉玲珑。青环木杪山藏寺，碧拥亭高竹逗风。策杖共寻坡句读，登临清赏兴无穷。",
    "author": "黎民瑞"
  },
  {
    "id": "09b76a8f-d917-4a0c-aa3a-885473a64664",
    "title": "杨柳",
    "paragraphs": "丝丝烟雨弄轻柔，偏称黄鹂与白鸥。才著一蝉嘶晚日，西风容易便成秋。",
    "author": "宋自适"
  },
  {
    "id": "27381c10-903d-4610-b7d0-d880cb2249a5",
    "title": "送谦父弟",
    "paragraphs": "日用功夫在细微，行逢碍处便须疑。高言怕被空虚笑，阔步先防堕落时。",
    "author": "宋自适"
  },
  {
    "id": "cd6d3a15-69ac-47f1-ad5c-4f151bc8898b",
    "title": "早行",
    "paragraphs": "西郊云起白漫漫，近树遥峯欲辨难。山下几多迷路者，人间方梦大槐安。",
    "author": "宋自适"
  },
  {
    "id": "4cb9f272-8074-4b07-9ca4-99d3a7e52a78",
    "title": "赠胡季昭",
    "paragraphs": "凛凛庐陵一澹翁，飞扬复起振高风。周无二叔圣何别，商有三仁道则同。孤迹本如云出岫，清名应比日行空。翩翩雁影梅花外，雪片飞来酒对中。",
    "author": "宋自适"
  },
  {
    "id": "a739a53d-6714-4f3e-8ba8-b9f13ad7b145",
    "title": "赠画士陈兄",
    "paragraphs": "解衣盘礴任猜疑，神悟如狂又似癡。学到却须坚自守，世间绝艺少人知。",
    "author": "宋自适"
  },
  {
    "id": "eaccc846-2c33-48d0-9266-ce7e82baffec",
    "title": "赠医齿道人",
    "paragraphs": "病欺年去故相加，要害先攻两辅车。解后神工如掇拾，愧无樽酒对榴花。",
    "author": "宋自适"
  },
  {
    "id": "fe4cd4fd-e347-4e68-9d62-e9e29e9875b0",
    "title": "谢馈药",
    "paragraphs": "投老如僧不出家，羸躯无奈病相加。头旋似倚当风柳，目眩如看隔雾花。高束诗书参素问，尽抛琴剑学丹砂。旧时载酒今怀药，解识扬雄独有巴。",
    "author": "宋自适"
  },
  {
    "id": "e3be034b-1886-4b5b-b7f0-485ed7291b4c",
    "title": "咏猿",
    "paragraphs": "生长楩柟紫翠间，攀翻接手饮潺湲。卧惊落叶霜华重，叫彻山空月影闲。蹭蹬失身拘竹栅，飘萧飞梦绕松关。平生捷巧何由逞，缩臂无言看远山。",
    "author": "宋自适"
  },
  {
    "id": "3f784d36-eb50-4ac2-acb8-98bb534aaaf0",
    "title": "句  其一",
    "paragraphs": "老去放令心胆健，后来留得姓名香。",
    "author": "宋自适"
  },
  {
    "id": "cc8e3f7d-4666-42a9-9b2e-a6d689128c6b",
    "title": "句  其二",
    "paragraphs": "阴阳消长风闻际，堂陛尊严山立时。",
    "author": "宋自适"
  },
  {
    "id": "f3e4e2af-09f7-4d2a-88e0-a61deff5abb1",
    "title": "句  其三",
    "paragraphs": "江湖多少盟鸥地，莫近平津阁畔行。",
    "author": "宋自适"
  },
  {
    "id": "eae3c695-e857-4480-8d2b-d470d2041f0a",
    "title": "句  其四",
    "paragraphs": "三圣传心惟主一，六经载道不言真。",
    "author": "宋自适"
  },
  {
    "id": "9d8c64e6-3bc1-484c-bfd5-8e96d3b13e98",
    "title": "赠画山水陈兄",
    "paragraphs": "眼前画士蚕样密，有如陈君万才一。少年识高画愈精，胸蟠物象妙通神。描尽江山归指点，寒林古嶂烟云歛。若悬瀑布飞潺湲，樵人向晚归山巅。幻出楼台景一簇，松钗堕落鸿金屋。苔封石径绿茸茸，深藏古寺无声钟。花落啼鸟四时好，绿阳系马迷芳草。溪上桃花三月春，渔翁垂钓理丝纶。夏日池亭避炎暑，荷花落岸香风度。秋声飒飒芦苇寒，惊飞白鹭起前滩。野梅冬杪香飘路，忽惊四面仝云布。展开一轴指顾间，始知妙画归毫端。谁云不复见摩诘，陈君自得如神笔。石台一去不复来，陈君继芳诚奇哉。形容聊述歌一首，行看声亚诸人右。",
    "author": "曾有光"
  },
  {
    "id": "9d5c46f4-fec1-4d7f-8e59-1ed17d96ecf9",
    "title": "垂丝海棠",
    "paragraphs": "嫋嫋垂丝不自持，更禁日炙与风吹。仙家见惯浑闲事，乞与人间看一枝。",
    "author": "孙惟信"
  },
  {
    "id": "9edf7a9d-ce51-4f06-bb75-d103faaf8476",
    "title": "赋女冠还俗",
    "paragraphs": "叠却霞绡上醮衣，女童髽髻绿杨垂。重调蛾黛为眉浅，再试弓鞋与步迟。紫府烟花鶑唤醒，僊房云雨鹤通知。帘低红杏春风暖，清梦应曾见旧师。",
    "author": "孙惟信"
  },
  {
    "id": "1396bf2e-d6d5-4c06-ac1d-39123beec85c",
    "title": "禅寂之所有卖花声出廊庑间清婉动耳",
    "paragraphs": "曲巷深房忆帝州，卖花庭宇最风流。窗纱破晓斜开扇，帘绣笼阴半上钩。少日喜拈春在手，暮年羞戴雪盈头。泉南寺裹潇潇雨，婉婉一声无限愁。",
    "author": "孙惟信"
  },
  {
    "id": "79086881-2d36-43c1-9deb-e1d478c09bf6",
    "title": "题载雪录",
    "paragraphs": "诗字峥嵘照眼开，人随尘劫挽难回。清苕载雪流寒碧，老我扁舟独自来。",
    "author": "孙惟信"
  },
  {
    "id": "bdc0cd25-0adc-473c-b93c-0f3b079fc6bd",
    "title": "题崇寿院",
    "paragraphs": "未欲鞭龙上玉京，赤城来鍊八霞精。松风浩荡吹秋暑，偶到弥陀寺里行。",
    "author": "孙惟信"
  },
  {
    "id": "e96e628e-8847-40ab-9496-fc10021871e5",
    "title": "秦村午炊",
    "paragraphs": "饭熟羹香客寐残，秦村山水树阴寒。古今一样邯郸枕，觉后方才做梦看。",
    "author": "孙惟信"
  },
  {
    "id": "10cf03c2-2f39-4b6c-ba2f-0a69d4f6e809",
    "title": "深院",
    "paragraphs": "深院清明冷凤箫，梨花寂寂雨潇潇。秋千一架红墙角，终日无人影自摇。",
    "author": "孙惟信"
  },
  {
    "id": "5585cf2c-bbcf-4179-a1d5-ccda2473417d",
    "title": "小院",
    "paragraphs": "小院无人竹簟铺，昼眠难稳客心孤。窗前嫌怕惊残梦，自掷青梅打鹧鸪。",
    "author": "孙惟信"
  },
  {
    "id": "b46bb44b-b379-43b4-b4d1-8a13294c55a5",
    "title": "玲珑山",
    "paragraphs": "晋汉高人迹已陈，同君仙屐叩山灵。涧悬白练流云液，路夹苍虬耸石屏。鸟下老藤摇翠木，僧归寒屋钥秋扃。萧萧落日闻笙鹤，满耳天风聒醉醒。",
    "author": "孙惟信"
  },
  {
    "id": "33784f62-0efa-49fb-b268-319c140dc785",
    "title": "句",
    "paragraphs": "柳外细听鶑燕语，声声似度鞠花新。",
    "author": "孙惟信"
  },
  {
    "id": "0b50ab9b-9e91-43f6-888d-a57402198cf0",
    "title": "题载雪录",
    "paragraphs": "乱云连野水连空，祇有沙鸥共数公。想得句成天亦喜，雪花迎櫂入吴中。",
    "author": "萧介父"
  },
  {
    "id": "9f634f22-a6fb-44ec-a141-e6c368329bc2",
    "title": "题钓台三贤堂",
    "paragraphs": "辍帆谒肖像，衣冠非汉俦。翩翩挂佛幡，小椟求香油。庸衲资诳惑，良为先生羞。后来跻两贤，几与逆祠侔。扁堂失本旨，贻诮何时休。盍归白而长，是正兹谬悠。",
    "author": "谢采伯"
  },
  {
    "id": "5da23606-7254-41ba-8d13-708d76320883",
    "title": "句",
    "paragraphs": "归来邻里悉不记，未免惊呼问桑竹。",
    "author": "谢采伯"
  },
  {
    "id": "77fb2872-b310-438b-85d5-85a6010e572d",
    "title": "马城花窠",
    "paragraphs": "老子西城住，今踰十载期。栽花成茂树，种柳长高枝。移接从渠巧，夸传到处知。担头挑卖去，一一是趋时。",
    "author": "吕午"
  },
  {
    "id": "ced9b150-e543-46eb-bd2b-12b2fb41201f",
    "title": "题仁义寺",
    "paragraphs": "寺以仁义名，当求仁义实。祇在毫厘间，遂分儒与释。千载几万言，未能合为一。大笑出门去，莫问成陈迹。",
    "author": "吕午"
  },
  {
    "id": "f4ac704e-08ae-4a83-a917-673ef0d54278",
    "title": "开寿寺壁记",
    "paragraphs": "四顾云山满目前，却从此地得牛眠。问君此计何为早，且住人间五百年。",
    "author": "吕午"
  },
  {
    "id": "2e843091-74fd-406b-9e55-722e3e2b6900",
    "title": "凤凰台",
    "paragraphs": "古台曾说少年游，弹指惊嗟岁月流。山似三神浮碧海，城如一虎卧崇丘。凤凰去后遗陈迹，白鹭来时认旧洲。但得风寒无罅隙，江河举目不须愁。",
    "author": "吕午"
  },
  {
    "id": "6c2afda5-7def-4573-bd48-cb7ed80e15f6",
    "title": "大涤洞留题",
    "paragraphs": "武皇御宇好神仙，帝遣初开此洞天。山转九回藏紫府，涧萦百折走寒泉。栖真飞鼠□当日，大涤神龙似昔年。解与名山传不朽，祇今惟有大苏篇。",
    "author": "吕午"
  },
  {
    "id": "190bd47d-4a04-48c8-a144-413444bb8d18",
    "title": "和岳王庙壁上韵",
    "paragraphs": "当年唯说岳家军，纪律森严孰与邻。师过村村皆按堵，功成处处可镌珉。威名千古更无敌，词翰数行俱绝尘。拟取中原报明主，亦劳馀刃到黄巾。",
    "author": "吕午"
  },
  {
    "id": "d76b205b-82a1-48fe-a13e-2f449f483e62",
    "title": "句  其一",
    "paragraphs": "杏城西城翁幽居。",
    "author": "吕午"
  },
  {
    "id": "e2275908-64e9-442a-90bc-ecc2e16dc563",
    "title": "句  其二",
    "paragraphs": "四时鸥鹭窥图画，千古鱼龙听管絃。",
    "author": "吕午"
  },
  {
    "id": "1b6fbeba-bff9-44e7-bed1-24b95476320e",
    "title": "赋秋江图",
    "paragraphs": "浪静风平月正中，自摇柔艣驾孤篷。若无三万六千顷，把甚江湖著此翁。",
    "author": "张端义"
  },
  {
    "id": "b3b7a82f-6873-4706-aedf-abb63dac88b2",
    "title": "挽周晋仙",
    "paragraphs": "策杖辞朋友，形骸已可怜。无钱亲药裹，冒雨上归船。官竟生前弃，诗应死后传。空馀京洛月，愁照月台边。",
    "author": "张端义"
  },
  {
    "id": "8612ebd6-64d9-465d-9e33-90acfb381bc9",
    "title": "句  其一",
    "paragraphs": "碧云千里暮，红叶十分秋。",
    "author": "张端义"
  },
  {
    "id": "3c298741-de23-4c52-bc58-2abbeecbbbe5",
    "title": "句  其二",
    "paragraphs": "不因花退尽，必是梦残时。",
    "author": "张端义"
  },
  {
    "id": "aa8169c0-9c0f-4247-bfc7-307012c8d9e4",
    "title": "题僦楼壁",
    "paragraphs": "朝看贝叶牢笼佛，夜礼星辰取奉天。呼召归来闻好语，初三初四亦欣然。",
    "author": "川官"
  },
  {
    "id": "32231f94-7c35-495e-a4ba-615a24f7bde4",
    "title": "呈安抚使赵端明",
    "paragraphs": "海沸江河水接连，居民冲荡益忧煎。投身直入龙宫去，要止惊涛浪拍天。",
    "author": "释净真"
  },
  {
    "id": "9cad81e2-3a9f-4d5c-95da-3c0c35de9859",
    "title": "句",
    "paragraphs": "饥肤片玉明。",
    "author": "释净真"
  },
  {
    "id": "f2b75b76-e87a-4192-b351-76b4853da45b",
    "title": "偈颂六十五首  其一",
    "paragraphs": "春山叠乱青，春水漾虚碧。大解脱门开，把手拽不入。",
    "author": "释普济"
  },
  {
    "id": "68e40a49-04da-409b-a242-ce3bf7d4239c",
    "title": "偈颂六十五首  其二",
    "paragraphs": "大包虚空，细入无间。突出当阳，如何履践。",
    "author": "释普济"
  },
  {
    "id": "b66a1520-10c9-4782-942d-0b8b989bea39",
    "title": "偈颂六十五首  其三",
    "paragraphs": "十日雨，今日晴。一则多年公案，明明举似诸人。若是覆盆之下，又争怪得老僧。",
    "author": "释普济"
  },
  {
    "id": "bc51ac84-f0f2-45c0-8f58-6b8c7f72a5fd",
    "title": "偈颂六十五首  其四",
    "paragraphs": "翳尽还明极，家乡万八千。悬崖重撒手，古剑髑髅前。",
    "author": "释普济"
  },
  {
    "id": "7025f509-34a0-491a-a564-b853546ed165",
    "title": "偈颂六十五首  其五",
    "paragraphs": "禾山打皷，雪峰辊毬，妙胜不打箇般车里油。一双穷相手，两箇死柴头。",
    "author": "释普济"
  },
  {
    "id": "f2ff6bdd-d8c6-4153-8f69-cc3b92f77fed",
    "title": "偈颂六十五首  其六",
    "paragraphs": "浄法界身，馿腮马面。本无出没，万化千变。",
    "author": "释普济"
  },
  {
    "id": "1a5f4afa-6e02-4bc0-a60f-feb60f137257",
    "title": "偈颂六十五首  其七",
    "paragraphs": "眼耳鼻舌身意，八万四千法门，昼夜放光动地。一翳在眼，空花乱坠。",
    "author": "释普济"
  },
  {
    "id": "58ebec1c-efcb-4406-a778-6420fb1ec7b2",
    "title": "偈颂六十五首  其八",
    "paragraphs": "知之一字，众祸之门。杀人放火，活捉生擒。不是今日枢要，亦非上古典刑。与贼过梯了也，攻墙割壁何人。",
    "author": "释普济"
  },
  {
    "id": "6745b559-ee70-4508-822a-7cbb6b01d1c1",
    "title": "偈颂六十五首  其九",
    "paragraphs": "有句无句，如藤倚树，截铁斩钉。水不借路，树倒藤枯。西天胡子没髭须，蹋杀杨歧三脚馿。",
    "author": "释普济"
  },
  {
    "id": "025188be-bb7c-4f61-92cd-fb5b2547022c",
    "title": "偈颂六十五首  其一○",
    "paragraphs": "趁晴盖了屋，乘时刈了禾。输纳王租了，鼓腹唱讴歌。",
    "author": "释普济"
  },
  {
    "id": "b5ad827f-0da5-4a74-96bb-605258a90f0e",
    "title": "偈颂六十五首  其一一",
    "paragraphs": "天晴日头出，雨落阶头湿。宝陀岩上人，犹自不条直。",
    "author": "释普济"
  },
  {
    "id": "0f294f93-be4f-4efa-807f-30a04980dc3d",
    "title": "偈颂六十五首  其一二",
    "paragraphs": "大火已西流，千山爽气浮。秋河鸣一鴈，砧杵擣离愁。",
    "author": "释普济"
  },
  {
    "id": "bf505ffd-a41b-4b73-a16f-62f0d0347e69",
    "title": "偈颂六十五首  其一三",
    "paragraphs": "冬至前后，沙飞石走。佛祖潜踪，寸铁在手。",
    "author": "释普济"
  },
  {
    "id": "79a25fbc-a94e-4011-9662-5ca9932d1c7d",
    "title": "偈颂六十五首  其一四",
    "paragraphs": "圆通门户开，湛然应一切。星罗云汉低，山岳起空翠。风雨雪霜寒，人惊鸡犬吠。正法明如来，依然在门外。",
    "author": "释普济"
  },
  {
    "id": "40da795f-3ace-4ddd-bd8e-a4895b9a4fc0",
    "title": "偈颂六十五首  其一五",
    "paragraphs": "一队衲僧来，一队衲僧去。打破睦州关，大地无寸土。",
    "author": "释普济"
  },
  {
    "id": "6685d061-670c-4aea-a1d4-c24f79227dab",
    "title": "偈颂六十五首  其一六",
    "paragraphs": "去日炎威重，归时秋半过。林间坐磐石，不觉笑呵呵。不笑仰山插锹叉手，不笑地藏博饭栽田。二胜米料人人有，笑他饿死饭箩边。",
    "author": "释普济"
  },
  {
    "id": "79d7a6bb-b514-4812-a77d-842239f2ab32",
    "title": "偈颂六十五首  其一七",
    "paragraphs": "祖师不西来，少林有妙诀。江南两浙，春寒秋热。错!佛法遍天下，谈玄口不开。这个是露柱，那个是香台。错!直饶荐得分明，未免将错就错。",
    "author": "释普济"
  },
  {
    "id": "444b59d1-52df-48ec-953b-1faca893294f",
    "title": "偈颂六十五首  其一八",
    "paragraphs": "禁足护生脚跟下，乞命底纷纷纭纭。克期取证平地上，埋没人千千万万。",
    "author": "释普济"
  },
  {
    "id": "8a524a24-60b7-46d0-ba64-fb4e8a010835",
    "title": "偈颂六十五首  其一九",
    "paragraphs": "腊极严寒，冻破泥团。不可默会，不可形言。鸡上树，鸭下水，明朝更献楚王看。",
    "author": "释普济"
  },
  {
    "id": "f3793f18-b03d-4915-bfb9-16af608153ba",
    "title": "偈颂六十五首  其二○",
    "paragraphs": "鹫岭拈花，少林得髓。病痛一般，脉息有异。脉得著目前见鬼，脉不著死而不吊。",
    "author": "释普济"
  },
  {
    "id": "e6e2cf1e-1dad-4bd2-9d61-237c5eed2368",
    "title": "偈颂六十五首  其二一",
    "paragraphs": "栽田博饭，诡计百出。插锹叉手，通身荆棘。枷棒场中亲不亲，草窠交辊见当人。谁是当人，放筯忘恩。",
    "author": "释普济"
  },
  {
    "id": "8b7a7ade-326c-4e91-9082-bc62660e6d24",
    "title": "偈颂六十五首  其二二",
    "paragraphs": "击鼓陞堂，不谈世法。冬至月头，卖被买牛。冬至月尾，卖牛买被。",
    "author": "释普济"
  },
  {
    "id": "f3005aa1-99d3-4692-b03e-ba2cdb39b0ac",
    "title": "偈颂六十五首  其二三",
    "paragraphs": "经行及坐卧，常在于其中。要识其中事，长汀江水东。",
    "author": "释普济"
  },
  {
    "id": "f638f69b-3169-428a-95ae-707f124ea83f",
    "title": "偈颂六十五首  其二四",
    "paragraphs": "同条不同条，心眼自相照。翻覆论岁寒，不觉拍手笑。",
    "author": "释普济"
  },
  {
    "id": "410cb142-4f82-484c-9065-0c56c7d97676",
    "title": "偈颂六十五首  其二五",
    "paragraphs": "绿树阴浓夏日长，楼台倒影入池塘。水晶帘动微风起，满架蔷薇一院香。",
    "author": "释普济"
  },
  {
    "id": "da195d9d-d9ae-45e2-8eba-92b50deda1d7",
    "title": "偈颂六十五首  其二六",
    "paragraphs": "砉碎明月珠，始为家宝。飏下鈯斧子，方是住山。古策风高，天宽地阔。别别，别峰妙转风雷舌。",
    "author": "释普济"
  },
  {
    "id": "8285b1ad-3408-445a-bdcc-b90e6b1a4eb2",
    "title": "偈颂六十五首  其二七",
    "paragraphs": "白鹤五通贤圣，瞥喜瞥嗔无定。闻名不如见面，见面依然错认。从来与渠水米无交，年年今日，钵盂安柄。因甚如此，鸡不喫谷，肫里有病。",
    "author": "释普济"
  },
  {
    "id": "6ec0b366-0257-497c-a7bf-7507f36a9911",
    "title": "偈颂六十五首  其二八",
    "paragraphs": "西来无意，遍天遍地。玉兔东昇，金乌西坠。老鼠齩牀头，猫儿正憨睡。莫教动著渠，动著便祸事。二祖动著招祸上身，天宁今日开眼失利。",
    "author": "释普济"
  },
  {
    "id": "85acffa3-c48e-48d4-8037-d5abb17e5486",
    "title": "偈颂六十五首  其二九",
    "paragraphs": "风不鸣条，雨不破块。老胡忽西来，拨乱清平世。",
    "author": "释普济"
  },
  {
    "id": "575a1079-9841-4ec0-8382-51f0748a3810",
    "title": "偈颂六十五首  其三○",
    "paragraphs": "一天星斗大家看，独有渠侬见处偏。打失眼睛拈得口，至今脚下黑漫漫。",
    "author": "释普济"
  },
  {
    "id": "16a966c9-f760-4b81-822a-fb9dd9493504",
    "title": "偈颂六十五首  其三一",
    "paragraphs": "锦城歌管日纷纷，半入江风半入云。此曲只应天上有，人间能是几回闻。",
    "author": "释普济"
  },
  {
    "id": "21a9f92a-1a26-4b8d-86ee-217401a19863",
    "title": "偈颂六十五首  其三二",
    "paragraphs": "煆玉已经三日火，探珠曾下九重渊。毁珠擿玉无人识，十字街头飏碌砖。",
    "author": "释普济"
  },
  {
    "id": "6f227dd7-5c3e-426e-8969-ec49f0e37bda",
    "title": "偈颂六十五首  其三三",
    "paragraphs": "山家冬境致，何处不光辉。大地冰稜合，漫天雨雪飞。",
    "author": "释普济"
  },
  {
    "id": "f9ed6b01-3329-43ba-a947-bdb76030338a",
    "title": "偈颂六十五首  其三四",
    "paragraphs": "霏霏梅雨洒危层，五月山房冷似冰。莫谓干坤乖大信，未明心地是炎蒸。",
    "author": "释普济"
  },
  {
    "id": "d616d2a0-912f-40d7-9fd4-eb62c9c18781",
    "title": "偈颂六十五首  其三五",
    "paragraphs": "一新一旧，嘉熙淳祐。皇天大历，岁在辛丑。",
    "author": "释普济"
  },
  {
    "id": "e2ca1245-ddad-402c-949c-1ded2fdc33a9",
    "title": "偈颂六十五首  其三六",
    "paragraphs": "南北山朝对，东西有路分。一步不相到，大地入无门。",
    "author": "释普济"
  },
  {
    "id": "8accf595-7efc-41d9-9703-f810a5ad10eb",
    "title": "偈颂六十五首  其三七",
    "paragraphs": "崇山峻岭，茂林脩竹。终日提纲，神号鬼哭。",
    "author": "释普济"
  },
  {
    "id": "d3c624fd-0b0a-4891-90b9-c77711df5a23",
    "title": "偈颂六十五首  其三八",
    "paragraphs": "老黄龙颔下明珠，胜首座悬空扑碎。黄檗山吐雾兴云，遍地走南山鼈鼻。",
    "author": "释普济"
  },
  {
    "id": "3258043b-dccd-44f1-a3b0-d78c7dc620ee",
    "title": "偈颂六十五首  其三九",
    "paragraphs": "为众持钵去，七佛旧仪式。菴园塔庙间，处处遍敲击。",
    "author": "释普济"
  },
  {
    "id": "6fbde6fd-58bf-4fab-9804-448f3977ce00",
    "title": "偈颂六十五首  其四○",
    "paragraphs": "旱地一声雷，青天撒白雨。不是诺佛说底法，不是祖师传底心，不是衲僧参底句。日月轮边气象高，鱼龙穴下蟠根固。",
    "author": "释普济"
  },
  {
    "id": "818503b5-ab85-4ad6-ba11-e690cf07eee9",
    "title": "偈颂六十五首  其四一",
    "paragraphs": "起灭不停，如珠走盘。收视返听，堕在黑山。",
    "author": "释普济"
  },
  {
    "id": "52b30336-21ea-4f1d-997b-cef03ac095c2",
    "title": "偈颂六十五首  其四二",
    "paragraphs": "不参禅，不问道。竖起铁脊梁，死蛇钻出草。不是禅，不是道。云门千岁僧，越山鼐长老。",
    "author": "释普济"
  },
  {
    "id": "44fe911e-c568-432e-8df7-0242bf3ac058",
    "title": "偈颂六十五首  其四三",
    "paragraphs": "悉达脚下，七花八裂。韶阳棒头，有礼有乐。",
    "author": "释普济"
  },
  {
    "id": "6c5f321a-ff43-4796-82d2-ec3a78cd70e6",
    "title": "偈颂六十五首  其四四",
    "paragraphs": "迦叶首传，龙潭吹灭。一灯一灯，灯灯不绝。",
    "author": "释普济"
  },
  {
    "id": "e987d9c2-0f89-4a30-b91f-070a90dd0395",
    "title": "偈颂六十五首  其四五",
    "paragraphs": "南山虎齩大虫，鼈鼻蛇头生角。大地六反震动，文殊普贤惊愕。",
    "author": "释普济"
  },
  {
    "id": "63b841e8-b076-4848-8eeb-b4342f637aa3",
    "title": "偈颂六十五首  其四六",
    "paragraphs": "雪压双林树，风号万籁寒。瞿昙曾入灭，衲子眼难瞒。",
    "author": "释普济"
  },
  {
    "id": "7cd1e2a2-d7dc-418f-91ad-050e5d9925b2",
    "title": "偈颂六十五首  其四七",
    "paragraphs": "铁蒺藜椎，转弄转危。丹霞烧木佛，院主落须眉。南山炉添今日火，作者不同归。",
    "author": "释普济"
  },
  {
    "id": "3f1cd140-250a-4f7e-870c-b2baefa961e8",
    "title": "偈颂六十五首  其四八",
    "paragraphs": "南山云，北山雨。毗卢楼阁，豁开门户。花簇簇，锦簇簇。弥勒大士，倾肠倒腹。百城风月，目前领话，人畜草芥。一时知有不知有，毗目仙人执善财手。",
    "author": "释普济"
  },
  {
    "id": "02849ee8-b816-4fb7-a338-a871dbfa43a4",
    "title": "偈颂六十五首  其四九",
    "paragraphs": "钟鼓声喧暄，鸟雀閙中庭。圆通门不钥，眉毛落又生。",
    "author": "释普济"
  },
  {
    "id": "ba6d8582-e31a-45ad-af19-b2ee947deade",
    "title": "偈颂六十五首  其五○",
    "paragraphs": "冬不寒，腊后看。无人知此意，令我忆南泉。",
    "author": "释普济"
  },
  {
    "id": "eea769ce-d040-4042-9536-9919292d8888",
    "title": "偈颂六十五首  其五一",
    "paragraphs": "明星一见悟无生，攧落阿鼻业火坑。三百馀番说不出，为他闲事长无明。",
    "author": "释普济"
  },
  {
    "id": "aff76d8a-87eb-4e23-bb6a-6c5693d59c5d",
    "title": "偈颂六十五首  其五二",
    "paragraphs": "壁观婆罗门，家业大天下。传远枝派分，寸土不存也。焚香作忌斋，普请礼三拜。",
    "author": "释普济"
  },
  {
    "id": "9f4571e3-ed0e-40c9-b10f-ce1fcaac8f59",
    "title": "偈颂六十五首  其五三",
    "paragraphs": "古佛堂前，三头六臂。祖师门下，道绝人荒。衲僧者里，银山铁壁。慧日峰顶，春风和气。",
    "author": "释普济"
  },
  {
    "id": "e8de248e-f46b-48e1-811a-e370886d49e3",
    "title": "偈颂六十五首  其五四",
    "paragraphs": "验人眼，截流机。德山临际，伏惟伏惟。",
    "author": "释普济"
  },
  {
    "id": "6fb9c1d0-819e-41c8-bdc6-bb1d7408348c",
    "title": "偈颂六十五首  其五五",
    "paragraphs": "前佛后佛，无生不灭。紫磨金色身，衲僧眼中屑。",
    "author": "释普济"
  },
  {
    "id": "cb77d79f-743d-4600-9edc-afd8d9326c75",
    "title": "偈颂六十五首  其五六",
    "paragraphs": "堂中首座人天眼，汉语胡言大藏经。七百衲僧吞佛祖，灵山乐得做闲人。",
    "author": "释普济"
  },
  {
    "id": "dc7ca4dd-e4fc-45be-8454-fe9fda6dfeb7",
    "title": "偈颂六十五首  其五七",
    "paragraphs": "觉皇垂迹左金轮，宝殿巍巍表至尊。宸翰亲从天上降，烂然金碧耀干坤。",
    "author": "释普济"
  },
  {
    "id": "8d759918-3734-45ba-82d4-43bdbbee1a3f",
    "title": "偈颂六十五首  其五八",
    "paragraphs": "大道无门，十方有路。无门不可不入，有路不可不到。阿呵呵，不参禅，不说教。饱饭熟睡游谈，三毒无明浩浩。",
    "author": "释普济"
  },
  {
    "id": "c512adb0-4657-46a6-9000-b7e4579a91e0",
    "title": "偈颂六十五首  其五九",
    "paragraphs": "三八念诵，劳动大众。五月陞堂，说短论长。打鼓入室，逼狗透墙。",
    "author": "释普济"
  },
  {
    "id": "106f8542-baf4-4e23-87a4-6e5706e0bb38",
    "title": "偈颂六十五首  其六○",
    "paragraphs": "东去西去，南来北来。残羹馊饭，门外安排。",
    "author": "释普济"
  },
  {
    "id": "ac2abc57-fa71-4255-9d75-6227023f7ad9",
    "title": "偈颂六十五首  其六一",
    "paragraphs": "深山穷谷，蛇虎纵横。平田浅草，鸦鸣鹊噪。",
    "author": "释普济"
  },
  {
    "id": "6baeaed2-b687-4a1f-9245-cbd13b1b401b",
    "title": "偈颂六十五首  其六二",
    "paragraphs": "九十日春，多雨少晴。苔痕上阶绿，草色入帘青。",
    "author": "释普济"
  },
  {
    "id": "1463dc89-25e4-499f-84b3-af25e25454b7",
    "title": "偈颂六十五首  其六三",
    "paragraphs": "地水火风先佛记，冷灰堆里无舍利。扫向长江白浪中，千古万古第一义。",
    "author": "释普济"
  },
  {
    "id": "a8de6b82-ab9b-4517-9b8d-b11870f334c4",
    "title": "偈颂六十五首  其六四",
    "paragraphs": "百尺竿头坐底人，虽然得入未为真。百尺竿头进一步，十方刹土现全身。",
    "author": "释普济"
  },
  {
    "id": "ca098b52-0b3c-475b-9667-d1306cbf2065",
    "title": "偈颂六十五首  其六五",
    "paragraphs": "鸣爆竹，送残年，东村王老夜烧钱。南山短拙无施设，借婆裙子拜婆年。",
    "author": "释普济"
  },
  {
    "id": "3859e53a-a1ef-4751-8d91-466472dcd3d7",
    "title": "颂古十一首  其一",
    "paragraphs": "一片爷爷古化基，又逢寒食拜标时。满前骨肉俱承荫，一个无聊乞养儿。",
    "author": "释普济"
  },
  {
    "id": "6d4f0af6-4bef-4cf9-af35-90df1c9e2187",
    "title": "颂古十一首  其二",
    "paragraphs": "肩担口叫，晓夜撑船。道路各别，养家一般。",
    "author": "释普济"
  },
  {
    "id": "63729df9-e985-4fba-90a0-3fcc68327c4f",
    "title": "颂古十一首  其三",
    "paragraphs": "青毡本是家中物，时复拈来抖擞看。贵要傍人知下落，不知下落被人谩。",
    "author": "释普济"
  },
  {
    "id": "ad686a62-8015-4cf0-a282-0f2dcbb1453f",
    "title": "颂古十一首  其四",
    "paragraphs": "风头策起罗生网，更向无风煖处张。两度劳心又劳力，更无鸾凤敢呈祥。",
    "author": "释普济"
  },
  {
    "id": "80daa1d5-332e-4dbf-941d-ae363206bed9",
    "title": "颂古十一首  其五",
    "paragraphs": "睡浓天晓弗梳头，洗面无汤也即休。大底还他肌骨好，不搽红粉也风流。",
    "author": "释普济"
  },
  {
    "id": "153e5d3a-29ab-4767-9ff0-377555e161db",
    "title": "颂古十一首  其六",
    "paragraphs": "示疾毗耶问讯疏，知音惟有老文殊。问来答去胶投漆，一病翻成两病夫。",
    "author": "释普济"
  },
  {
    "id": "de368fbf-0cd8-428d-959d-b7e96471bb8c",
    "title": "颂古十一首  其七",
    "paragraphs": "腊月火烧山，胡僧入汉关。一头卷螺发，两耳带金环。",
    "author": "释普济"
  },
  {
    "id": "33c92a9b-141f-4190-9527-bba5d95a87ce",
    "title": "颂古十一首  其八",
    "paragraphs": "奴见婢慇懃，瞥喜瞥然嗔。潇湘图上看，分外好精神。",
    "author": "释普济"
  },
  {
    "id": "e21a7577-cddf-4e26-97da-c30451bdf06e",
    "title": "颂古十一首  其九",
    "paragraphs": "金鸭香消更漏长，沉沉玉殿紫苔生。高空有月千门照，大道无人独自行。",
    "author": "释普济"
  },
  {
    "id": "5e1b2f18-3658-45d0-8d06-9b5677da4cd8",
    "title": "颂古十一首  其一○",
    "paragraphs": "光境俱忘与未忘，杀人利剑活人鎗。太平时节浑无用，夜夜神光射斗旁。",
    "author": "释普济"
  },
  {
    "id": "b6e47b1a-1b61-464d-8620-f673f54ebbb7",
    "title": "颂古十一首  其一一",
    "paragraphs": "电电喧轰海岱昏，怒涛翻覆拍天门。锦鳞不会乘流去，空向桃花浪里奔。",
    "author": "释普济"
  },
  {
    "id": "5952cf2d-7999-42be-a4e4-0f31ecfefc4a",
    "title": "出山相赞",
    "paragraphs": "龙章凤质出王宫，肘露衣穿下雪峰。智愿必空诸有界，不知诸有几时空。",
    "author": "释普济"
  },
  {
    "id": "cd8f3b2e-d559-4bf4-aff3-4c4abb77d307",
    "title": "观音大士赞",
    "paragraphs": "空如来藏，立大圆镜。水落石出，月明云浄。瞻之仰之，群机普应。",
    "author": "释普济"
  },
  {
    "id": "df0ae3fc-7f78-440d-92c6-f38917786fd2",
    "title": "金刚经书大士像赞",
    "paragraphs": "大士应身三十二，一身三十二重非。金刚正体是非外，鹊噪鸦鸣无了时。",
    "author": "释普济"
  },
  {
    "id": "6b7091e9-c1cd-4f9d-9c4d-42e86e1cae5c",
    "title": "马郎妇赞",
    "paragraphs": "有愿必从，无刹不现。鬓乱钗横，金沙滩畔。稽首皈依，漏巵难满。",
    "author": "释普济"
  },
  {
    "id": "7e375038-808a-4934-9b6e-7a0181c234bb",
    "title": "善财赞",
    "paragraphs": "福城东际错商量，误入烟萝白鸟乡。水远山长无限意，到头难写此愁肠。",
    "author": "释普济"
  },
  {
    "id": "9fc73d06-a5e7-4582-9a44-004ffd4d79c6",
    "title": "维摩赞",
    "paragraphs": "指桃骂李，败种发机。词穷理尽，一嘿横施。大地山河背震吼，七佛之师懡㦬归。",
    "author": "释普济"
  },
  {
    "id": "8076bbb3-4a4e-4847-8527-a3252f3da0aa",
    "title": "布袋赞  其一",
    "paragraphs": "南无阿逸多，忙忙走寰宇。等个人未至，放下宽肠肚。来也来也，泰岳何曾乏土。",
    "author": "释普济"
  },
  {
    "id": "c2d03c5e-2892-469d-a239-9c3fd426c246",
    "title": "布袋赞  其二",
    "paragraphs": "九十七大人之相，百千亿微尘数身。兜率长汀人不识，抖擞精神一欠伸。",
    "author": "释普济"
  },
  {
    "id": "d15e763b-c9cf-4acc-801f-01163853580b",
    "title": "达磨大师赞  其一",
    "paragraphs": "的的西天末法僧，来分此土最初灯。神光冷地一吹灭，葱岭忙忙只暗登。",
    "author": "释普济"
  },
  {
    "id": "0406d022-4c98-47eb-b346-8c313ee18044",
    "title": "达磨大师赞  其二",
    "paragraphs": "五天竺国，东震旦土。传佛心宗，无本可据。无本据，一苇横趋，大江东去。",
    "author": "释普济"
  },
  {
    "id": "520b19cd-ec2e-4644-a825-01dd79f778ad",
    "title": "五祖赞",
    "paragraphs": "万本松杉，山山栽遍。飏下镢头，再呈旧面。双峰峨峨翠插天，天下人见渠不见。",
    "author": "释普济"
  },
  {
    "id": "8fae4767-361c-49eb-bbae-070fc27cc2bb",
    "title": "六祖赞",
    "paragraphs": "应无所住，白日迷路。失脚黄梅，道传千古。不是风动非幡动，会也蚍蜉撼铁柱。",
    "author": "释普济"
  },
  {
    "id": "a1bca356-73af-4113-a2ab-cae3abc06cf3",
    "title": "五祖送六祖渡江图赞",
    "paragraphs": "有传有受恩成怨，无受无传怨似恩。船到岸头恩怨绝，遍天遍地一儿孙。",
    "author": "释普济"
  },
  {
    "id": "a48cf40e-d834-4a21-9fbd-081920abfa90",
    "title": "懒瓒赞",
    "paragraphs": "垂颐寒涕满头霜，黄独煨来别有香。三诏入云三不起，儿孙各自立封疆。",
    "author": "释普济"
  },
  {
    "id": "4b82aec2-9aa1-45ca-a6c8-f79f79316404",
    "title": "杨歧祖师赞",
    "paragraphs": "三脚馿子弄蹄行，金毛师子大哮吼。五峰峭峻摩苍穹，千古万古扬家丑。",
    "author": "释普济"
  },
  {
    "id": "32f71c8a-9248-40cb-91f8-c58af6a5b703",
    "title": "夹山见船子赞",
    "paragraphs": "毒手一桡难躲避，点头不见问津人。烟波浩渺无穷恨，父子虽亲未是亲。",
    "author": "释普济"
  },
  {
    "id": "f6dc2f53-31d6-4c28-a239-3b975b77a5a5",
    "title": "马祖接石巩赞",
    "paragraphs": "三十年不少盐醤，一镞群狐中的时。大地山河诸草木，至今尽发箭锋机。",
    "author": "释普济"
  },
  {
    "id": "04fd7f51-4061-4c1a-bf83-0f789d40e5c1",
    "title": "鸟窠赞",
    "paragraphs": "道高德高名愈高，问佛法而吹布毛。不是寻常闲啐啄，飞出凤儿空鹊巢。",
    "author": "释普济"
  },
  {
    "id": "be018c15-d4b5-41a0-8030-ca13eee6f940",
    "title": "诺讵罗尊者赞",
    "paragraphs": "石壁搀空起，银河一派悬。贪观无断续，来去不知原。",
    "author": "释普济"
  },
  {
    "id": "c4006270-3f3b-4b7d-a61f-265dbb7c9197",
    "title": "四睡赞",
    "paragraphs": "离了峨嵋别五台，倒骑白额下天台。松间石上梦中梦，唤得闾丘太守回。",
    "author": "释普济"
  },
  {
    "id": "4222fa16-74ac-4472-b162-b854c57b0d72",
    "title": "寒山赞",
    "paragraphs": "采樵沿岭去，提水傍谿归。个般无出豁，七佛不曾师。",
    "author": "释普济"
  },
  {
    "id": "f09bd957-a961-43c4-baf7-dca38c1ee78f",
    "title": "佛心禅师顶相",
    "paragraphs": "千圣头边殃祸作，春风和气满丛林。随其机上者上之，任其器下者下之。一处不通，回天转地。活天下死衲僧，死大地活衲子。是谓父不传子不记之妙，如保福千圣头边殃祸者鲜矣。",
    "author": "释普济"
  },
  {
    "id": "603865b9-66a2-4873-83bf-ea901feee0e6",
    "title": "石佛清长老请赞",
    "paragraphs": "东山之源，东磵之渊。截流之机，验人之眼。扬清激浊，地覆天翻。六代祖师，竖毛呵手。三生大像，顿足擎拳。彼又何须指南，吴越令行，而后有传。",
    "author": "释普济"
  },
  {
    "id": "bfdd918b-2a01-45cd-8b54-7acc59606ef5",
    "title": "圆觉顽空觉讲主真赞二首  其一",
    "paragraphs": "头鬅鬙，眼乖角。得天台之奥旨，继永嘉之先觉。执文字见，离文字缚。说大义则四座风生，征异解则百川潮落。昭昭乎教苑之祥麟，昂昂乎鸡群之野鹤。虽正席四处不足畅其设施，然分座五山亦不负其所学。是为广智九世之孙，啸巖一枝不致寥寞者矣。",
    "author": "释普济"
  },
  {
    "id": "a7905619-34a8-45e8-b285-2b678732ed99",
    "title": "圆觉顽空觉讲主真赞二首  其二",
    "paragraphs": "眼里有筋，舌头无骨。卓然特立，天台祖室。写悬河辩而四方绝唱，离文字相而诸天雨花。扣其关者纷纷纭纭而退席，得其旨者峥峥嵘嵘而莫及。且不以慈悲宝帐破麈白拂而当家传，自有鸾胶续断絃。",
    "author": "释普济"
  },
  {
    "id": "dc457e74-24ba-484d-b454-2e264b153839",
    "title": "悦堂穆知合写师顶相请赞",
    "paragraphs": "春水满四泽，夏云多奇峰。秋月扬明辉，冬岭秀孤松。难描邈，绝知音。悦堂不是闲相识，赞不欣兮骂不嗔。",
    "author": "释普济"
  },
  {
    "id": "12510a74-72fa-4422-a320-4472be2b9fab",
    "title": "觉如周居士圆相赞",
    "paragraphs": "一片虚凝绝谓情，眼横鼻直强图形。不如不觉全声色，骂得毗耶老浄名。",
    "author": "释普济"
  },
  {
    "id": "bbf79f4d-e5aa-452a-b054-133a8d45988e",
    "title": "自赞",
    "paragraphs": "出林虎方怒，横冈蟒正嗔。世无途路客，终是不伤人。",
    "author": "释普济"
  },
  {
    "id": "d2047e19-27e4-4b4e-8818-2f60ed973979",
    "title": "福州长谿乐山王居士遣儿惟惺投师薙发写师顶相请赞  其一",
    "paragraphs": "闻名不如见面，见面不如闻名。两重虚假，一对眼睛。不近人情处，是句也刬，非句也刬。一味拍盲时，逼犬透墙，证龟成鼈。如斯杜撰，岂堪人师。谁知千里同风句，却有乐山居士知。",
    "author": "释普济"
  },
  {
    "id": "7620c40a-1a25-43cb-b600-82bb147b1264",
    "title": "福州长谿乐山王居士遣儿惟惺投师薙发写师顶相请赞  其二",
    "paragraphs": "瘦骨稜层一担夫，几年寥落在江湖。面皮捩转无人识，有甚闲名上祖图。",
    "author": "释普济"
  },
  {
    "id": "30eaf399-e79c-4029-98ff-c487e4173855",
    "title": "弥勒大士二月八生",
    "paragraphs": "契此老翁无记性，都忘生月与生辰。春风桃李能多事，特地年年说向人。",
    "author": "释普济"
  },
  {
    "id": "32915147-1e9a-42b8-9ff9-c9eda84d0cc3",
    "title": "化炭",
    "paragraphs": "皮肤脱尽黑粼皴，犹有当时刀斧痕。待入门来重点化，教伊随处衮烟尘。",
    "author": "释普济"
  },
  {
    "id": "4ed62b3b-2687-4cba-a7fc-39bfb76ac5e6",
    "title": "雪庭",
    "paragraphs": "一度寒来不可禁，森罗万象尽平沉。个般门户谁能入，著脚分明三尺深。",
    "author": "释普济"
  },
  {
    "id": "655a3e9e-b0f1-4805-9a65-0d5a94893045",
    "title": "蜘蛛",
    "paragraphs": "一丝挂得虚空住，百亿丝头杀气生。上下四维罗织了，一无漏网话方行。",
    "author": "释普济"
  },
  {
    "id": "4800ab8a-48df-49cd-91dc-2ee594f022e2",
    "title": "示觉悟侍者",
    "paragraphs": "起家难似破家难，荡尽田园出故关。佛祖二千年冷债，不消咳嗽一时还。",
    "author": "释普济"
  },
  {
    "id": "e940adde-24c0-4459-a9d0-ecc752c57aac",
    "title": "水茶磨",
    "paragraphs": "机轮转处水潺潺，机若停时水自闲。末上一遭知落处，十分春色满人间。",
    "author": "释普济"
  },
  {
    "id": "6880f7a3-a445-4b7e-8d7e-076d88cd8ee0",
    "title": "浮香阁",
    "paragraphs": "江城夜雨满楼台，池上残红拨不开。慈氏家风都漏泄，善财南去未回来。",
    "author": "释普济"
  },
  {
    "id": "3d3e98cf-fa3d-4fd1-9da5-b529940f98e5",
    "title": "送清凉淮海和尚住万年",
    "paragraphs": "潮声忽转石头城，大舍峰高侧耳听。五百箇僧都不会，教他一一侍巾瓶。",
    "author": "释普济"
  },
  {
    "id": "c3d041ff-d5ec-469d-b589-8cf2a3581dbe",
    "title": "送梦窗和尚住浄慈",
    "paragraphs": "志公有语问思大，东磵无言记梦窗。今日梦窗下山去，笑他思大舌头长。",
    "author": "释普济"
  },
  {
    "id": "3c170355-4180-47e4-a80c-7487ba401a3e",
    "title": "送广州泰长老",
    "paragraphs": "老卢曾见老黄梅，一首长廊落韵诗。既是同坑无异土，家私莫与路人知。",
    "author": "释普济"
  },
  {
    "id": "6c766efd-e597-43e0-a74a-fef784a9e907",
    "title": "鍼医",
    "paragraphs": "药知性亦病知源，谁管尸灵骨已寒。痛下一针双眼活，耆婆应未得其传。",
    "author": "释普济"
  },
  {
    "id": "6bcbd75e-8994-496a-9282-8a4895ba2e94",
    "title": "西隠",
    "paragraphs": "泥牛鬭入海门关，直到如今万象闲。百鸟不来春自老，柴门依旧向东山。",
    "author": "释普济"
  },
  {
    "id": "59a3206e-c716-4257-a804-612a2cb9a837",
    "title": "大死",
    "paragraphs": "上门上户拚穷命，不觉全身堕险崖。尽十方空俱殒灭，玲珑八面露死骸。",
    "author": "释普济"
  },
  {
    "id": "3b7995b2-ac70-431b-abbd-87d9dfad906c",
    "title": "送猫儿",
    "paragraphs": "大慈悲种小斑斑，软血功能也是闲。首尾直兮眸子正，不知走却屋头山。",
    "author": "释普济"
  },
  {
    "id": "70e22303-1ff3-4019-83bb-2ecd31630ce6",
    "title": "寒衲",
    "paragraphs": "针锋不露重重补，线脚通时密密参。放下无针无劄处，冻云垂地一肩担。",
    "author": "释普济"
  },
  {
    "id": "056aed75-b13d-4139-b832-96dee02f9e2e",
    "title": "起水陆堂",
    "paragraphs": "一沤大觉海中兴，十趣波涛不暂停。返本还源空觉海，满堂风月雨初晴。",
    "author": "释普济"
  },
  {
    "id": "6382a809-a6e3-4f77-bf52-6cc2584403a3",
    "title": "干藏",
    "paragraphs": "恶语重重放出门，只图一个不知恩。二千年事难遮覆，动便随人脚后跟。",
    "author": "释普济"
  },
  {
    "id": "9fc81335-14b7-466e-9ab4-3dec1bcaae15",
    "title": "示若临侍者",
    "paragraphs": "一思面门摘不断，放下重新买草鞋。有路莫行无路入，照顾浑家落险崖。",
    "author": "释普济"
  },
  {
    "id": "f363f79e-99c1-412f-91c1-f8b17ea4d056",
    "title": "在庵",
    "paragraphs": "世间几见劫灰飞，老屋依前对落晖。四大部洲都遍历，到头还向此中归。",
    "author": "释普济"
  },
  {
    "id": "196132e1-2a52-44c3-a3f0-d09f0aa55fe2",
    "title": "樵屋",
    "paragraphs": "鬻薪无价岭南归，尚有儿孙在翠微。执树缚茆门户别，离离荆棘惹人衣。",
    "author": "释普济"
  },
  {
    "id": "86bd8803-2aff-47e7-a547-d4e9c088bdb2",
    "title": "送人游方",
    "paragraphs": "南有天台北五台，分明记取莫疑猜。话头打失不知处，乞我三文买草鞋。",
    "author": "释普济"
  },
  {
    "id": "97ae573d-4562-481a-9874-003883429b56",
    "title": "胡桃",
    "paragraphs": "枝头叶底不能藏，独脱无依未厮当。一击浑身如粉碎，不堪收拾始馨香。",
    "author": "释普济"
  },
  {
    "id": "52febf8e-2638-4f3c-98f6-bf3bbf2aeb39",
    "title": "送日本国僧二首  其一",
    "paragraphs": "壁观胡僧入大梁，单传必死活人方。至今此术遍天下，航海梯山空自忙。",
    "author": "释普济"
  },
  {
    "id": "d89ca96a-e52e-439a-8543-d6367eae567f",
    "title": "送日本国僧二首  其二",
    "paragraphs": "大舶浮空驾浪来，顶门有眼未曾开。南山虎口翻身出，日本生成一祸胎。",
    "author": "释普济"
  },
  {
    "id": "72c141b6-7779-4715-9e27-d100eaeb4ad7",
    "title": "送祖达侍者",
    "paragraphs": "呼唤不曾离左右，大都相见一番难。攒眉切齿归来日，痛骂国师南北山。",
    "author": "释普济"
  },
  {
    "id": "8033c3ae-58a4-4900-b4a8-e1beab676126",
    "title": "髑髅人我担",
    "paragraphs": "一我一人装一担，不知出入几胞胎。铁围山岳高如许，撞破髑髅归去来。",
    "author": "释普济"
  },
  {
    "id": "65031895-f316-4b0c-abfd-0b5c09f14fa5",
    "title": "造龛子",
    "paragraphs": "病病相寻早是迟，锁空龛子做多时。北邙山下明朝约，火后谁收眼底眉。",
    "author": "释普济"
  },
  {
    "id": "23f1bdf8-5d9d-4448-8fca-cac98abfb8f7",
    "title": "柏巖",
    "paragraphs": "苗裔忽生崖石裂，不同松桧拂云长。苍苍无一闲枝叶，子落丛林也有香。",
    "author": "释普济"
  },
  {
    "id": "0adb6f8b-f416-46f5-b7a6-59401f619859",
    "title": "进月轩",
    "paragraphs": "桂轮孤朗碧天宽，帘卷清光入座寒。底事明明人不荐，又移花影上栏干。",
    "author": "释普济"
  },
  {
    "id": "2ad451f5-07e3-4c90-ae70-339deff1f126",
    "title": "示资寿慧一监寺",
    "paragraphs": "二由一有一莫守，面首面南看北斗。勘破末山不露顶，玄机无著高叉手。",
    "author": "释普济"
  },
  {
    "id": "14bea6af-3277-4940-9cd7-9aa9bb3a87de",
    "title": "竹谿",
    "paragraphs": "漱石穿崖落落，随流截流自瞒。穷到不知源处，风枝雨叶萧然。",
    "author": "释普济"
  },
  {
    "id": "8a737251-0e1c-47a9-8906-8e4502d7fb1c",
    "title": "山翁",
    "paragraphs": "重叠春风面，高低雪满头。渠无生老相，孤峻罕人游。",
    "author": "释普济"
  },
  {
    "id": "83a4b96b-f70f-4ffc-89ba-b071099741a5",
    "title": "刀镊",
    "paragraphs": "得心应手乖毫发，心手俱亡处处通。摘一茎髭弹一镊，有相同有不相同。",
    "author": "释普济"
  },
  {
    "id": "e36fe257-9d6e-4d25-ba59-045e97a973b1",
    "title": "复古日者",
    "paragraphs": "试问先生蕴底术，卦盘掇转呵呵笑。毗婆尸佛早留心，直至如今不得妙。",
    "author": "释普济"
  },
  {
    "id": "a3ce0c3b-f530-4954-a566-47ca3cee7149",
    "title": "示宜上人之雪窦",
    "paragraphs": "无常迅速入门款，撒手悬崖末后机。一款一机自欺屈，谿边有箇石乌龟。",
    "author": "释普济"
  },
  {
    "id": "fd1d2080-86b0-4aa9-b320-2c5485d99065",
    "title": "接待",
    "paragraphs": "目前来往竞纷纷，那箇师僧有脑门。坐热铁牀吞热铁，石头南岳下儿孙。",
    "author": "释普济"
  },
  {
    "id": "279dfb66-1c39-41e4-93e5-2a3534b71e9d",
    "title": "损窗",
    "paragraphs": "六处虚明不假修，七穿八穴有来由。霜风霰雪纵横入，不是愁人也著愁。",
    "author": "释普济"
  },
  {
    "id": "522f47b9-bdf2-47b5-9559-0af7e2fd0a13",
    "title": "演史",
    "paragraphs": "干戈场是太平基，休把英雄较是非。试问长空风与月，周秦汉魏不曾知。",
    "author": "释普济"
  },
  {
    "id": "deb51bd8-3762-42ac-853d-f5bcd7ccfacd",
    "title": "惜烟",
    "paragraphs": "炉无兽炭坐无毡，三箇柴头只自然。家丑莫教轻放出，定应炙地与熏天。",
    "author": "释普济"
  },
  {
    "id": "5c6909d6-44d8-4798-83c7-b2c49a60b108",
    "title": "示圆鑑沈浄明",
    "paragraphs": "天宽地大一圆鑑，明暗色空四无限。道人受用未生前，白云祖师顶门眼。",
    "author": "释普济"
  },
  {
    "id": "838de53b-ee49-4dc5-9e8b-24a2ae71d30a",
    "title": "兰亭四威仪  其一",
    "paragraphs": "行，崇山峻岭，失脚蹋翻古井。通身是口波澜，何须三止四请。",
    "author": "释普济"
  },
  {
    "id": "d9e41594-5e5d-4e05-919b-651c3fd539e3",
    "title": "兰亭四威仪  其二",
    "paragraphs": "住，晋朝古寺，无米无盐无醋。岁岁徧乞诸隣，三百六十馀度。",
    "author": "释普济"
  },
  {
    "id": "e7c5254d-9ad6-43da-8d97-7485f71fe559",
    "title": "兰亭四威仪  其三",
    "paragraphs": "坐，茂林脩竹，高节虚心满目。个个尽是儿孙，香严口哑舌秃。",
    "author": "释普济"
  },
  {
    "id": "19115d04-1842-448c-8752-78e90403acdd",
    "title": "兰亭四威仪  其四",
    "paragraphs": "卧，流觞九曲，青源白家香熟。三杯席地幕天，不辨东西南北。",
    "author": "释普济"
  },
  {
    "id": "60efa854-1f85-404d-a507-521434a450fe",
    "title": "宝陀三句  其一",
    "paragraphs": "宝陀一路，来来去去。撞著鳌头，风波无数。",
    "author": "释普济"
  },
  {
    "id": "1c399708-61e1-4d0b-a0a2-01490d69d175",
    "title": "宝陀三句  其二",
    "paragraphs": "宝陀一玄，掣臂揎拳。打失鼻孔，苍天苍天。",
    "author": "释普济"
  },
  {
    "id": "85522e0b-66a3-4d1d-838d-eaefe0522fc6",
    "title": "宝陀三句  其三",
    "paragraphs": "宝陀一妙，无人能到。喫饭著衣，屙屎放尿。",
    "author": "释普济"
  },
  {
    "id": "2e00172c-dcf1-47ba-a7a3-06d718bcbf72",
    "title": "颂古",
    "paragraphs": "茫茫梦里去游南，五十三参发指端。大士臂长衫袖短，善财脚瘦草鞋宽。",
    "author": "释普济"
  },
  {
    "id": "31065220-5e9f-40eb-aa21-94343b643472",
    "title": "送僧偈",
    "paragraphs": "云遮剑阁三千里，水隔瞿塘十二峰。抖擞屎肠都说了，莫教错过甕为钟。",
    "author": "释普济"
  },
  {
    "id": "20bdbaeb-34a5-4015-a315-89245296cbb1",
    "title": "嘉禾百咏 胥山",
    "paragraphs": "马革浮尸去，君王太忍人。此山空庙貌，何以劝忠臣。",
    "author": "张尧同"
  },
  {
    "id": "af159a61-6483-4855-bce9-10ebbb434eae",
    "title": "嘉禾百咏 殳山",
    "paragraphs": "丹灶功成后，寥寥掩竹扉。但闻蝉已蜕，不见鹤来归。",
    "author": "张尧同"
  },
  {
    "id": "d4f35b4e-b241-4c4d-b928-a2af21f2702c",
    "title": "嘉禾百咏 滮湖",
    "paragraphs": "四境田相接，烟澜自渺弥。客来吟此景，无或比滮池。",
    "author": "张尧同"
  },
  {
    "id": "9dffbc53-3483-4a3f-b69c-9c306f398993",
    "title": "嘉禾百咏 鸳鸯湖",
    "paragraphs": "东西两湖水，相并比鸳鸯。湖里鸳鸯鸟，双双锦翼长。",
    "author": "张尧同"
  },
  {
    "id": "a2cc7ce2-5969-47ed-a297-52a7594800bb",
    "title": "嘉禾百咏 长水乡",
    "paragraphs": "古来名未灭，人好水还清。一读高僧疏，尘劳悟此生。",
    "author": "张尧同"
  },
  {
    "id": "f23af2bc-1b4f-41e5-b45a-2a08a7e20d63",
    "title": "嘉禾百咏 谷水",
    "paragraphs": "短棹经行处，风披藻荇香。中宵孤鹤唳，片月在沧浪。",
    "author": "张尧同"
  },
  {
    "id": "3a94acd1-1304-4106-97c0-66fa6e964b66",
    "title": "嘉禾百咏 天星河",
    "paragraphs": "拍岸浮春渌，菰蒲四远生。网罗人不到，鱼鸟亦忘情。",
    "author": "张尧同"
  },
  {
    "id": "eb91a7c1-c70f-47cf-8567-9ab59ee37c92",
    "title": "嘉禾百咏 穆溪",
    "paragraphs": "静练明田外，源流笠泽通。不因逢岁旱，谁识济时功。",
    "author": "张尧同"
  },
  {
    "id": "08881616-12e0-41c9-821b-0a63ac64e5ee",
    "title": "嘉禾百咏 韭溪",
    "paragraphs": "终与双溪接，分流入郭来。市桥人影合，不解洗尘埃。",
    "author": "张尧同"
  },
  {
    "id": "c168664c-3cc6-421c-92a1-a090adcf306a",
    "title": "嘉禾百咏 双溪",
    "paragraphs": "柔橹声相应，名齐汉魏收。可怜一溪水，分作两塘流。",
    "author": "张尧同"
  },
  {
    "id": "1efdf7c4-4f51-4d20-9b68-1e449d915174",
    "title": "嘉禾百咏 秀水",
    "paragraphs": "好景明于昼，长浮五色波。一竿吾欲钓，来此听渔歌。",
    "author": "张尧同"
  },
  {
    "id": "05075cb0-46dc-4ab3-8f1c-4fed674b18a5",
    "title": "嘉禾百咏 白龙潭",
    "paragraphs": "呼吸风云合，飞潜自有时。只愁潭底浅，头角被人窥。",
    "author": "张尧同"
  },
  {
    "id": "0a459ee0-0cc7-4a69-98f5-2cb7d2f58448",
    "title": "嘉禾百咏 御儿",
    "paragraphs": "用此临吴战，何人为越谋。夫差曾不寤，亡国始知羞。",
    "author": "张尧同"
  },
  {
    "id": "58e0226b-f00f-4d90-9a02-5f3a044b2f6d",
    "title": "嘉禾百咏 范蠡湖",
    "paragraphs": "少伯曾居此，螺纹吐䌽丝。一奁秋镜好，犹可照西施。",
    "author": "张尧同"
  },
  {
    "id": "24227592-be32-4454-86fc-4fdd174781f0",
    "title": "嘉禾百咏 梧桐泾",
    "paragraphs": "落落梧桐树，何年作凤鸣。试看千古翠，流尽一溪声。",
    "author": "张尧同"
  },
  {
    "id": "2e27bd79-b268-4027-88e5-f3709d462a38",
    "title": "嘉禾百咏 汾湖",
    "paragraphs": "我是沧浪叟，閒来系钓艭。如何一湖水，丰秀半吴江。",
    "author": "张尧同"
  },
  {
    "id": "48d9d86f-beb1-4199-a26b-f28cccf77743",
    "title": "嘉禾百咏 柘湖",
    "paragraphs": "神居阴阳护，寻国捍洪波。莫虑蛟龙怒，年来畏叱呵。",
    "author": "张尧同"
  },
  {
    "id": "41860a7d-e6eb-4db1-9a98-d14ceb633e58",
    "title": "嘉禾百咏 马塘泾",
    "paragraphs": "疑著风波恶，民谣亦畏人。筑塘成堰后，斩马祭河神。",
    "author": "张尧同"
  },
  {
    "id": "97f443d6-44aa-46f5-891d-d6c7a630b9ef",
    "title": "嘉禾百咏 杉青堰",
    "paragraphs": "旧吏家何在，空寻古柳隄。世情今亦尔，莫笑买臣妻。",
    "author": "张尧同"
  },
  {
    "id": "e350371b-add8-4024-be68-0a45449aea52",
    "title": "嘉禾百咏 凤凰洲",
    "paragraphs": "竹秀水色浄，忽来双凤凰。岐周昔鸣瑞，今复见文王。",
    "author": "张尧同"
  },
  {
    "id": "e6a5a88c-1c15-4504-86dc-df3ff36c278b",
    "title": "嘉禾百咏 龙舌头",
    "paragraphs": "一吸长川静，烟云忽有无。谁看颔底月，误欲探骊珠。",
    "author": "张尧同"
  },
  {
    "id": "c3dc0941-0d6d-4d52-8e65-f572a3fddb07",
    "title": "嘉禾百咏 月壕",
    "paragraphs": "入径深于坞，沧波近马蹄。每寻莲社友，咫尺走东西。",
    "author": "张尧同"
  },
  {
    "id": "17bf7598-aae2-4056-8637-5666618839e4",
    "title": "嘉禾百咏 灵光井",
    "paragraphs": "玉甃祥光发，难藏世上名。定多慈护力，一饮百疴轻。",
    "author": "张尧同"
  },
  {
    "id": "911a48b6-c038-4ed0-856a-1c730266277e",
    "title": "嘉禾百咏 幽澜泉",
    "paragraphs": "神女锺灵处，真堪疗渴羌。满甖秋玉色，一酌洒清凉。",
    "author": "张尧同"
  },
  {
    "id": "0957a32c-c857-4a8d-8406-27289359debb",
    "title": "嘉禾百咏 槜李城",
    "paragraphs": "螳螂方捕楚，黄雀遽乘吴。交怨终亡国，君王到死愚。",
    "author": "张尧同"
  },
  {
    "id": "cc11a2c1-6c7c-4673-a415-d129dd7a5d15",
    "title": "嘉禾百咏 射襄城",
    "paragraphs": "此地连江海，曾经古战争。干戈今不见，空有射襄名。",
    "author": "张尧同"
  },
  {
    "id": "fb75caa8-a988-4ade-8021-e39344af2243",
    "title": "嘉禾百咏 四城",
    "paragraphs": "吴越争雄日，区区在用兵。空馀争战地，无处不高城。",
    "author": "张尧同"
  },
  {
    "id": "51f615b8-b867-4b55-b0e0-a3003ba6dcdd",
    "title": "嘉禾百咏 何城",
    "paragraphs": "报越心何壮，贪齐计已轻。忠言殊不听，何用筑斯城。",
    "author": "张尧同"
  },
  {
    "id": "122b1bb2-e089-4046-96e6-a8e344253b35",
    "title": "嘉禾百咏 由拳废县",
    "paragraphs": "故城人不见，击剑泪空霑。一绝悲声远，今犹说孝廉。",
    "author": "张尧同"
  },
  {
    "id": "9e734fb3-6801-4808-99c7-f2a7d7beceea",
    "title": "嘉禾百咏 嘉禾墩",
    "paragraphs": "寂寞黄龙后，纷然垅上碑。废兴无处问，空咏草离离。",
    "author": "张尧同"
  },
  {
    "id": "8152f2f7-9c04-4c9b-8a18-08e2126f60ce",
    "title": "嘉禾百咏 古战场",
    "paragraphs": "自昔干戈地，城空草自荒。渔樵怀旧事，何敢议兴亡。",
    "author": "张尧同"
  },
  {
    "id": "46e939e5-7dcb-492b-b709-d5b0731a006b",
    "title": "嘉禾百咏 村门口",
    "paragraphs": "昔日荒閒地，今闻市井喧。人情看促迫，无复似当年。",
    "author": "张尧同"
  },
  {
    "id": "0926d10d-d9a0-4ba1-a00e-8b1ab5012d8a",
    "title": "嘉禾百咏 宣公桥",
    "paragraphs": "祗因裴少保，功业败垂成。往往桥边客，今犹恨未平。",
    "author": "张尧同"
  },
  {
    "id": "3e265dad-6229-46b2-b2ff-2371f4caca17",
    "title": "嘉禾百咏 五柳桥",
    "paragraphs": "为怀陶靖节，无复见其人。谁种桥边柳，犹含旧日春。",
    "author": "张尧同"
  },
  {
    "id": "dfcb6373-f171-4cfc-ae25-8b4a5158449f",
    "title": "嘉禾百咏 百步桥",
    "paragraphs": "旧址依然在，荒墟未百年。还分一桥水，流入几家田。",
    "author": "张尧同"
  },
  {
    "id": "3c190a44-66af-4479-9ee0-bec0b4dec630",
    "title": "嘉禾百咏 跨塘桥",
    "paragraphs": "路接张泾近，塘连谷水长。一声清鹤唳，片月在沧浪。",
    "author": "张尧同"
  },
  {
    "id": "609d109e-a864-4d9b-aa32-7fab47b3e112",
    "title": "嘉禾百咏 菩萨桥",
    "paragraphs": "片云初出岫，南北自飞扬。旧日桥边路，犹闻舄履香。",
    "author": "张尧同"
  },
  {
    "id": "7c339754-3eb8-47a8-9c95-febe544c61cf",
    "title": "嘉禾百咏 竹桥",
    "paragraphs": "腰枕政亭北，横斜古渡头。风吹双泪落，恨逐水东流。",
    "author": "张尧同"
  },
  {
    "id": "92cad132-3a30-4b09-9d6a-4aa695189612",
    "title": "嘉禾百咏 河内亭",
    "paragraphs": "掾死缘非命，儿来哭未休。旧时亭下泪，疑与水长流。",
    "author": "张尧同"
  },
  {
    "id": "728ed1ec-b668-45d7-8253-59325451e7c7",
    "title": "嘉禾百咏 嘉禾亭",
    "paragraphs": "五马来何暮，经营指一弹。石碑书近事，留与后人看。",
    "author": "张尧同"
  },
  {
    "id": "630bcaee-c9df-459f-b59a-625dd9979703",
    "title": "嘉禾百咏 列岫亭",
    "paragraphs": "吾州风物好，惟是欠青山。忽有洞庭色，来从一笑间。",
    "author": "张尧同"
  },
  {
    "id": "ebb7b173-286d-4ae5-a11d-d06b30e2267f",
    "title": "嘉禾百咏 水心亭",
    "paragraphs": "波光磨不尽，镜面绝纤尘。照得红亭子，亭亭似美人。",
    "author": "张尧同"
  },
  {
    "id": "43789ad4-9d53-4335-899d-22e84a9a10c1",
    "title": "嘉禾百咏 乐郊亭",
    "paragraphs": "竹下清风好，时来挂幅巾。待逢田叟问，知是乐郊人。",
    "author": "张尧同"
  },
  {
    "id": "75e20c6c-d465-4577-ab65-1bb1b21670a5",
    "title": "嘉禾百咏 会景亭",
    "paragraphs": "有景道不出，须来此水滨。十分花鸟色，团作一亭春。",
    "author": "张尧同"
  },
  {
    "id": "77df606c-7b66-4c27-ae65-700cea891a19",
    "title": "嘉禾百咏 南坞",
    "paragraphs": "岸回波曲曲，城转草层层。忽见桃花落，还知到武陵。",
    "author": "张尧同"
  },
  {
    "id": "80cd2889-2814-48ef-a6e6-142d2c48fdb0",
    "title": "嘉禾百咏 海棠亭",
    "paragraphs": "藓砌迎烟渚，花开忽满株。春风吹烂漫，如展蜀川图。",
    "author": "张尧同"
  },
  {
    "id": "20c662b1-600f-4953-b9f8-6d7d942b6e19",
    "title": "嘉禾百咏 白莲沼",
    "paragraphs": "沧波围四面，艳艳玉开花。自可除帘幕，清香不用遮。",
    "author": "张尧同"
  },
  {
    "id": "97676d2c-8712-406e-9b9f-78fabc4f95f5",
    "title": "嘉禾百咏 桃花亭",
    "paragraphs": "不待东风拆，池塘已自春。试看源上客，犹恐是秦人。",
    "author": "张尧同"
  },
  {
    "id": "aa163682-4627-4fad-8f86-9bb9c2a206a0",
    "title": "嘉禾百咏 红薇迳",
    "paragraphs": "渐放秋风晚，花无烂漫香。浅深红似锦，散影在沧浪。",
    "author": "张尧同"
  },
  {
    "id": "2a1aad8f-0227-44e2-8820-000f418fedd6",
    "title": "嘉禾百咏 茶溪",
    "paragraphs": "茶林那复有，零落付樵人。旧日溪边叟，空悲二月春。",
    "author": "张尧同"
  },
  {
    "id": "6c094c16-81f5-4066-81c4-702b3d4d73c0",
    "title": "嘉禾百咏 仙鹤亭",
    "paragraphs": "杳杳云间路，重重隔翠林。数声清夜后，来伴月边吟。",
    "author": "张尧同"
  },
  {
    "id": "a148efdd-e4f4-4a0c-b007-737acfc1cc82",
    "title": "嘉禾百咏 芙蓉塘",
    "paragraphs": "一发连千丈，红云出素波。秋风吹欲老，无奈落花何。",
    "author": "张尧同"
  },
  {
    "id": "792c9ff3-70f0-4865-aff1-62435601d7d9",
    "title": "嘉禾百咏 白苎桥",
    "paragraphs": "遍陇敷青绿，桑麻共几家。满城罗绮子，应笑不栽花。",
    "author": "张尧同"
  },
  {
    "id": "3fbd5e5e-5810-41c4-8a55-9145eb18e864",
    "title": "嘉禾百咏 渔溆",
    "paragraphs": "野水连天阔，沧波引钓缗。寄言溪上叟，莫学直钩人。",
    "author": "张尧同"
  },
  {
    "id": "6ec38023-7baf-4ff3-94cc-110c431dae59",
    "title": "嘉禾百咏 怀苏亭",
    "paragraphs": "犹使樽前客，常怀没后名。好风吹远籁，如有笑歌声。",
    "author": "张尧同"
  },
  {
    "id": "2a08d414-b023-4bd9-a71d-ec923e801add",
    "title": "嘉禾百咏 披云阁",
    "paragraphs": "兹楼当胜地，高望极崚嶒。欲覩青天色，还须上一层。",
    "author": "张尧同"
  },
  {
    "id": "412fd53b-d134-46b8-ac0d-5fb61f9c437c",
    "title": "嘉禾百咏 景龙楼",
    "paragraphs": "千秋传异䌽，百尺护雕阑。欲识金龙瑞，丹霄试仰看。",
    "author": "张尧同"
  },
  {
    "id": "95bbff50-23b5-4443-ae29-125cfcbef21c",
    "title": "嘉禾百咏 烟雨楼",
    "paragraphs": "妙手谁烘染，梳烟沐雨姿。一声长笛晚，人在倚楼时。",
    "author": "张尧同"
  },
  {
    "id": "14a3908d-e263-4add-bb56-a5dd68b52996",
    "title": "嘉禾百咏 月波楼",
    "paragraphs": "天阔冰壶浄，溪平玉鑑寒。卷帘看晚色，鸥鸟并阑干。",
    "author": "张尧同"
  },
  {
    "id": "30874f0a-c34c-40c2-8e2e-e9e5e8a0e811",
    "title": "嘉禾百咏 真如院",
    "paragraphs": "田家轻脱屣，聊结浄人缘。影外香灯寂，清风百世传。",
    "author": "张尧同"
  },
  {
    "id": "2025173c-d440-4984-9d36-b3a0e4a5ce80",
    "title": "嘉禾百咏 雪峰庵",
    "paragraphs": "一语合领悟，师承岂在身。戏言庐墓客，未是报恩人。",
    "author": "张尧同"
  },
  {
    "id": "4ba4fdf7-54fd-4cd7-92ff-3425bcac2c2d",
    "title": "嘉禾百咏 景德禅院",
    "paragraphs": "白毫光未灭，胜事百年中。好是传灯地，林泉有古风。",
    "author": "张尧同"
  },
  {
    "id": "a1f85c3b-ee2b-4bcb-ae62-4536a492b5cd",
    "title": "嘉禾百咏 三塔",
    "paragraphs": "石匮埋神物，灵光照夜多。龙归天上后，无复更风波。",
    "author": "张尧同"
  },
  {
    "id": "84969ad9-e9f4-4f05-b4c2-df3b226098b4",
    "title": "嘉禾百咏 学绣塔",
    "paragraphs": "孤塔岧峣立，犹传学绣人。五湖如好在，针线不胜春。",
    "author": "张尧同"
  },
  {
    "id": "fc96cf5a-5bd5-4bbd-a9bb-17bdea82c01c",
    "title": "嘉禾百咏 水陆院",
    "paragraphs": "白昼重门寂，苍苔古殿深。老僧香火罢，松柏夜森森。",
    "author": "张尧同"
  },
  {
    "id": "1b6140cd-7cae-4989-8b12-44a16f8506d7",
    "title": "嘉禾百咏 泗洲庵",
    "paragraphs": "旧寺丘墟后，重兴岁月赊。莫将閒祸福，容易讬僧伽。",
    "author": "张尧同"
  },
  {
    "id": "652f7fe8-8a32-4257-98e7-0f13b51c4b86",
    "title": "嘉禾百咏 云门家舍",
    "paragraphs": "满箧藏锋句，家传世几何。远孙无悟解，却笑葛藤多。",
    "author": "张尧同"
  },
  {
    "id": "aaafd4a2-8f09-43f6-b575-2be1a7606436",
    "title": "嘉禾百咏 白莲上方",
    "paragraphs": "古屋深于洞，门前种白莲。好寻当日社，重结此生缘。",
    "author": "张尧同"
  },
  {
    "id": "1e2410f1-1dea-4f6f-9458-1cea7691f33a",
    "title": "嘉禾百咏 普济院",
    "paragraphs": "祗应曾布地，往往化为鱼。一遇丁千骑，禅人便结庐。",
    "author": "张尧同"
  },
  {
    "id": "8aa4c903-d4ee-437f-9977-03be627a9fae",
    "title": "嘉禾百咏 兜率寺",
    "paragraphs": "昔年池满地，今见屋耽耽。不结莲花界，龟鱼死未甘。",
    "author": "张尧同"
  },
  {
    "id": "06ef6b46-437e-41e6-b630-c3cdbbae5c9e",
    "title": "嘉禾百咏 姜庵",
    "paragraphs": "不入红尘市，安居三十年。至今庵下路，芳草碧芊芊。",
    "author": "张尧同"
  },
  {
    "id": "5763daa2-aae6-4918-9db5-ec586be7da2c",
    "title": "嘉禾百咏 惠明堂",
    "paragraphs": "地僻无人到，松风鹤梦清。一灯禅榻畔，自向暗中明。",
    "author": "张尧同"
  },
  {
    "id": "9f530cb2-ce67-4e89-83bb-140b19a3a4cb",
    "title": "嘉禾百咏 三过堂",
    "paragraphs": "题诗三过此，坡老昔时曾。悟得成禅指，来为打睡僧。",
    "author": "张尧同"
  },
  {
    "id": "39285151-e4b6-45e7-95d4-8e5796d91c7b",
    "title": "嘉禾百咏 寂照庵",
    "paragraphs": "寂灭跏趺地，灯光照四时。高僧穿地脉，此意少人知。",
    "author": "张尧同"
  },
  {
    "id": "8f5afda4-6ce1-401e-9a8c-e9ec0a95c823",
    "title": "嘉禾百咏 天庆观",
    "paragraphs": "寥阳龙已化，华表鹤空悲。欲问梁朝事，惟应老桧知。",
    "author": "张尧同"
  },
  {
    "id": "dc12b163-d1fb-4fd3-ad0c-cecaf4254064",
    "title": "嘉禾百咏 福顺庙",
    "paragraphs": "老屋无丹雘，空阶只翠苔。遶檐看箭镞，谁记赤眉来。",
    "author": "张尧同"
  },
  {
    "id": "07483c3d-7c88-4d3c-b27e-9861ba7737f7",
    "title": "嘉禾百咏 昌武庙",
    "paragraphs": "祗因吴士季，千载仰公神。欲借驱痁术，来临刻木人。",
    "author": "张尧同"
  },
  {
    "id": "cc4578eb-d8b3-47af-bf34-36e97f9cad83",
    "title": "嘉禾百咏 杨姑庙",
    "paragraphs": "孝德襄陵久，天然与众殊。生男不能养，应合愧杨姑。",
    "author": "张尧同"
  },
  {
    "id": "e16078f4-588f-48b2-b0e6-a9a959aaceba",
    "title": "嘉禾百咏 徐偃王庙",
    "paragraphs": "王有岐夷德，千年貌亦存。我怀三刺史，谁是后来孙。",
    "author": "张尧同"
  },
  {
    "id": "d5bd86bb-675a-45d4-8f2f-d574616c150e",
    "title": "嘉禾百咏 曹使君祠",
    "paragraphs": "一笑淮兵却，功成未易论。岂惭颜刺史，诗酒在平原。",
    "author": "张尧同"
  },
  {
    "id": "cff027ad-d669-40d2-8e34-8b1999d5c9af",
    "title": "嘉禾百咏 高使君祠",
    "paragraphs": "一瞑移藩日，邦人昔被恩。步兵碑尚在，功业敢经纶。",
    "author": "张尧同"
  },
  {
    "id": "843785e3-36f4-44bc-a0bd-3b810c946ea3",
    "title": "嘉禾百咏 寥阳殿",
    "paragraphs": "人归天上去，空识旧衣冠。秘录藏金匮，清风满殿寒。",
    "author": "张尧同"
  },
  {
    "id": "ac0f21be-33a1-4945-9a45-4d069b9b9de4",
    "title": "嘉禾百咏 霍将军庙",
    "paragraphs": "弼汉功非浅，谗夫可奈何。海神今亦畏，安敢布风波。",
    "author": "张尧同"
  },
  {
    "id": "224b7a3e-ba45-4b97-b86b-d626ae80350e",
    "title": "嘉禾百咏 读书堆",
    "paragraphs": "平林标大道，曾是野王居。往事将谁语，凄凉六代馀。",
    "author": "张尧同"
  },
  {
    "id": "b52fe16b-2d14-43a4-8d1d-9cc6ec6543ff",
    "title": "嘉禾百咏 简斋",
    "paragraphs": "诗老追唐句，閒居筑简斋。芙蓉寒浦外，红落感秋怀。",
    "author": "张尧同"
  },
  {
    "id": "a51f00c7-9d43-4722-b554-f4a4082c13d0",
    "title": "嘉禾百咏 陈贤良隠居",
    "paragraphs": "发策名犹在，回头事已非。池塘春草绿，空忆谢公归。",
    "author": "张尧同"
  },
  {
    "id": "e55674a0-7056-4aee-8282-21b165eee508",
    "title": "嘉禾百咏 徐长者园",
    "paragraphs": "丹砂犹未就，白发忽成翁。却有怜春意，栽花向此中。",
    "author": "张尧同"
  },
  {
    "id": "009eb887-7c19-488f-be28-78acd7d67c59",
    "title": "嘉禾百咏 赵老园",
    "paragraphs": "藏书几万卷，归老此林泉。不为寻莼鲙，于公亦有贤。",
    "author": "张尧同"
  },
  {
    "id": "c8bc3c62-4c90-4d59-949d-803dd87b6ef8",
    "title": "嘉禾百咏 施墓",
    "paragraphs": "苍苔侵坏道，晚雀散空林。莫问人贤否，浮生一古今。",
    "author": "张尧同"
  },
  {
    "id": "950a04a2-6505-4e56-8534-393da204ba94",
    "title": "嘉禾百咏 卫墓",
    "paragraphs": "惆怅黎阳客，飘流浙水滨。定忘空腹恨，知是赤心人。",
    "author": "张尧同"
  },
  {
    "id": "5ae02d26-7eca-411d-8f63-79d6dca70c9a",
    "title": "嘉禾百咏 刘伶墓",
    "paragraphs": "荷锸从吾后，叮咛死便埋。人皆讥嗜酒，我独爱忘怀。",
    "author": "张尧同"
  },
  {
    "id": "649f68ca-36e7-4272-b616-779b6a38f519",
    "title": "嘉禾百咏 严忌墓",
    "paragraphs": "有子如君少，终缘叛国亡。冢前无后嗣，切勿怨张汤。",
    "author": "张尧同"
  },
  {
    "id": "e86ef222-c5ef-4217-a46d-0ada01cf2df5",
    "title": "嘉禾百咏 朱买臣墓",
    "paragraphs": "世事春风转，荣枯一梦间。绣衣人不见，孤冢旧家山。",
    "author": "张尧同"
  },
  {
    "id": "ce188cb6-5561-447c-9e59-df8bacd30af7",
    "title": "嘉禾百咏 周都官墓",
    "paragraphs": "不识君名字，应难问子孙。一丘浮水际，神怪欲谁论。",
    "author": "张尧同"
  },
  {
    "id": "a8d80c78-b513-428e-848f-f77164abbe43",
    "title": "嘉禾百咏 苏小小墓",
    "paragraphs": "泉下骨应朽，幽魂独未消。几番清夜月，孤影度南桥。",
    "author": "张尧同"
  },
  {
    "id": "1da86be0-df2b-4570-9b87-a7b679c2cace",
    "title": "嘉禾百咏 羞墓",
    "paragraphs": "伤哉负薪子，五十始登朝。空使埋羞处，山花复采樵。",
    "author": "张尧同"
  },
  {
    "id": "c93a52e1-08bc-4e0b-b915-f30b5ab37c14",
    "title": "嘉禾百咏 木纹观音",
    "paragraphs": "双瞳分日月，眉际一星悬。照见人间苦，三辰不在天。",
    "author": "张尧同"
  },
  {
    "id": "f170565d-c074-4b63-b650-b9efaee650bf",
    "title": "嘉禾百咏 邦药王龛",
    "paragraphs": "父老怀遗爱，谁传肘后方。药囊同日葬，空忆紫元香。",
    "author": "张尧同"
  },
  {
    "id": "7fc4681d-7fdd-4313-9f81-7dc3e21bdb0b",
    "title": "嘉禾百咏 浄相佳李",
    "paragraphs": "地重因名果，如分沆瀣浆。伤心吴越战，未敢尽情尝。",
    "author": "张尧同"
  },
  {
    "id": "ca20c7be-43ec-44a6-a3c8-dc183d4ae876",
    "title": "嘉禾百咏 符姥瑞竹",
    "paragraphs": "一幅霜缣外，青青出自然。天机何敢议，珍重白衣仙。",
    "author": "张尧同"
  },
  {
    "id": "b6c2e4ad-3ac7-4734-925e-b7647103e74b",
    "title": "徐家庄",
    "paragraphs": "节义穷方见，高名荐玉京。一封天子敕，千载故乡荣。",
    "author": "张尧同"
  },
  {
    "id": "a6a0d2f0-9dc3-41f1-b54b-c9595ff1e0c4",
    "title": "立秋",
    "paragraphs": "昨日午时秋，西风夜转头。吹来溪外雨，藏却树间楼。暝带栖鸦色，凉催客燕愁。一樽吟未了，衰鬓早飕飕。",
    "author": "沈说"
  },
  {
    "id": "4d82a757-251e-418f-948a-2649eabfdaeb",
    "title": "仁福道中",
    "paragraphs": "山径少曾平，人烟隔陇青。浅流分石渡，低树碍舆行。税籍全编户，村童半壮丁。我来官此邑，三度究民情。",
    "author": "沈说"
  },
  {
    "id": "6b9666b2-8612-449a-a7f4-f2632f7c29b7",
    "title": "偶成",
    "paragraphs": "读罢黄庭一卷经，磬残烟冷夜坛清。月明何处人开户，惊起松梢睡鹤鸣。",
    "author": "沈说"
  },
  {
    "id": "bde02dc4-5a8e-4b87-b9f5-a2c5d8ee710d",
    "title": "征途",
    "paragraphs": "桂管三千里，征人一寸心。自从登驿路，几见换乡音。古树春阴薄，寒塘野水深。渴行呼得酒，瓦碗不辞斟。",
    "author": "沈说"
  },
  {
    "id": "a3ee888e-2bf5-4575-b0ef-36b3091f915f",
    "title": "暮春",
    "paragraphs": "燕翼初干渌满池，桑阴收尽麦黄时。一年春事又成梦，几日愁怀欲废诗。料理病身尝药遍，揩摩睡眼看书迟。翛然独倚阑干立，花下狸奴卧弄儿。",
    "author": "沈说"
  },
  {
    "id": "46429f1a-796f-42e6-96c4-5afb0e393049",
    "title": "纸衾三首  其一",
    "paragraphs": "碎捣霜藤月下砧，清泉泻出簟纹匀。老翁采药归来晚，剪得山南半段云。",
    "author": "沈说"
  },
  {
    "id": "e2e8ec6b-6f76-4c07-8567-947884872186",
    "title": "纸衾三首  其二",
    "paragraphs": "茧面新干带露揉，春回斗帐伴吟愁。残年已办蒙头过，风雪从教打戍楼。",
    "author": "沈说"
  },
  {
    "id": "54ab2d98-bece-425f-af51-6ee6182e3a27",
    "title": "纸衾三首  其三",
    "paragraphs": "一幅新裁碧涧冰，野人留客宿云层。山房恰好松醪熟，夜半无眠话葛藤。",
    "author": "沈说"
  },
  {
    "id": "70837234-71ba-42c7-971e-bba916b6ee21",
    "title": "春词",
    "paragraphs": "水涨寒沟柳又阴，小窗风度一声禽。若将离绪萦春事，片片飞花是客心。",
    "author": "沈说"
  },
  {
    "id": "48cc8cde-888b-489e-acd0-becce1da9963",
    "title": "送何榷院之官金陵",
    "paragraphs": "分司陪宰掾，赐勑带朝衔。见说成行李，无因别去帆。秋风石城路，夜月雨花巖。料有惊人句，鸿边寄短函。",
    "author": "沈说"
  },
  {
    "id": "1c612be7-3087-4bf2-8bf8-1a84ead72e0a",
    "title": "溪楼",
    "paragraphs": "心远俗尘隔，楼高野兴多。稻花黄雀雨，山影白鸥波。滩涩推船上，桥危挽客过。日斜栏倚遍，无句奈愁何。",
    "author": "沈说"
  },
  {
    "id": "a93d7ce3-c2d2-4c4d-a4b6-b57af97482d7",
    "title": "寄张永堂",
    "paragraphs": "浙江风浪阔，梦不落吟边。书到知何日，君归想隔年。才高朝士重，命拙故人怜。早办山中计，吾今省俗缘。",
    "author": "沈说"
  },
  {
    "id": "9040ec68-1be0-4bfb-8205-5ea8efa7f49c",
    "title": "烟浦",
    "paragraphs": "烟浦残鸦舞夕阳，风枝病叶似初霜。眼中秋色十分浄，沙外寒流一线长。溪女得鱼烹碎白，田家收谷晒新黄。偶寻野趣归来晚，草际萤飞点点光。",
    "author": "沈说"
  },
  {
    "id": "d642dfb1-e6bb-4997-ba73-0f23219aae9c",
    "title": "渠流",
    "paragraphs": "岸石湿黏萍，一渠流水清。每来疑雨过，少立见鱼行。树隔炎歊远，桥分午影平。主人契幽事，客到出相迎。",
    "author": "沈说"
  },
  {
    "id": "7a44a8f7-78d7-40fb-bc45-8521cb5d9ba4",
    "title": "安石岭",
    "paragraphs": "茅屋鸡声勘夜分，杖藜挑月带馀醺。不知身在孤峰顶，回首人家尽白云。",
    "author": "沈说"
  },
  {
    "id": "3db7b817-d487-4f13-8ad1-63c17f26afd1",
    "title": "缙云道中",
    "paragraphs": "去作京华客，离家此月前。问程恰中道，数日近残年。山雨易成雪，村云疑是烟。仆行愁不进，添乞酒浆钱。",
    "author": "沈说"
  },
  {
    "id": "5372797b-9f1f-40ea-a33b-e037858e2790",
    "title": "次韵立方何园",
    "paragraphs": "春事觉垂垂，春行似后期。草根花片积，人语鸟声随。酒病因过量，棋输为好奇。欲归愁路远，月色若为私。",
    "author": "沈说"
  },
  {
    "id": "19c3546d-08a0-459b-b222-59cfeacf17dc",
    "title": "次韵永堂",
    "paragraphs": "鶑声未改春，叶底一蝉新。幻境老无梦，醉乡诗有神。整巾因把镜，懒语怕逢人。似此衰迟者，劳君料理频。",
    "author": "沈说"
  },
  {
    "id": "44b2cbe3-0b4b-445b-941f-4eb3220cee9a",
    "title": "古树",
    "paragraphs": "古树被青藓，蟠溪作卧龙。穷冬不蔽日，入夏却生风。枝少禽难讬，根空蚁聚封。幸为斤斧弃，得老雪霜中。",
    "author": "沈说"
  },
  {
    "id": "ebada104-2962-4251-a21c-19937894eb5f",
    "title": "买舟",
    "paragraphs": "租得舟如叶，低低半搭篷。仅堪容野客，还喜友渔翁。溯水斜分浪，悬崖逆鬭风。去程应不计，且泊槿花丛。",
    "author": "沈说"
  },
  {
    "id": "9282b56c-08e8-4828-9928-c0e09b2631b1",
    "title": "明融盆池二首  其一",
    "paragraphs": "凉入湘帘影半开，小窗午枕梦初回。萧疏数叶秋菰上，也解声声报雨来。",
    "author": "沈说"
  },
  {
    "id": "19db473e-fdc2-4ba5-b43c-57102a4fc0a9",
    "title": "明融盆池二首  其二",
    "paragraphs": "老瓦盆深漾细萍，雨多流却半瓣青。夜凉偶出庭心看，缺处光涵三两星。",
    "author": "沈说"
  },
  {
    "id": "c2d09e56-2dbf-42d4-81d2-dcb5653bdd9e",
    "title": "听雨",
    "paragraphs": "耳根听不歇，滴滴冷于秋。疑是山翁醉，巖前枕瀑流。",
    "author": "沈说"
  },
  {
    "id": "f002ea24-bf9a-445c-974d-2657b113db65",
    "title": "晚春",
    "paragraphs": "白头何计是生涯，日日樽前卧落花。绿满池塘无一梦，夜来风雨过谁家。",
    "author": "沈说"
  },
  {
    "id": "98ead1f4-eb25-405d-aab8-3ac61e316d1b",
    "title": "赠段琴",
    "paragraphs": "我琴未弦时，浑然心与耳。自从识开指，反为琴所使。清风千古曲，雪涧敲寒玉。谁能继此音，苍梧泣脩竹。",
    "author": "沈说"
  },
  {
    "id": "277843f2-ded4-47e6-830b-2bdcf48db33d",
    "title": "赠段琴  其一",
    "paragraphs": "我琴未弦时，浑然心与耳。自从识开指，反为琴所使。",
    "author": "沈说"
  },
  {
    "id": "8196e8d0-571d-434f-aaaf-59699e325cc7",
    "title": "赠段琴  其二",
    "paragraphs": "清风千古曲，雪涧敲寒玉。谁能继此音，苍梧泣脩竹。",
    "author": "沈说"
  },
  {
    "id": "da546f65-8540-4726-b54c-fb269912f67d",
    "title": "食梅",
    "paragraphs": "儿时摘青梅，叶底寻弹丸。所恨襟袖窄，不惮颊舌穿。我年不自觉，以我齿尚完。尝新试一荐，喉棘眉先攒。岂味不悦口，岂老难强餐。人生煎百忧，算梅未为酸。",
    "author": "沈说"
  },
  {
    "id": "ac376cfd-3e28-4b70-b763-d3d48ec548ff",
    "title": "秋词",
    "paragraphs": "雨放凉飚晚复晴，小窗人亦共秋清。月华网在蛛丝上，错认疏帘挂水晶。",
    "author": "沈说"
  },
  {
    "id": "e7a7e0dd-0520-4141-b4d7-88cdbf0587b9",
    "title": "闺词  其一",
    "paragraphs": "密幄香烧锦瑟横，佳人半醉觉寒轻。忽思塞下新番曲，弹作黄芦孤雁声。",
    "author": "沈说"
  },
  {
    "id": "355977ec-ffec-46ac-8f62-6485b1248afe",
    "title": "闺词  其二",
    "paragraphs": "冬事侵寻浑未知，隔隣听得理寒衣。惊心步出庭西曲，日影斜斜木叶飞。",
    "author": "沈说"
  },
  {
    "id": "2862ada6-4ffa-4ab7-b8f3-b3e9d8b1af7d",
    "title": "冯公岭",
    "paragraphs": "晓上冯公岭，艰难见客情。雨和残叶落，身逐乱云行。野店山腰出，秋泉石罅生。若将世途比，此路更为平。",
    "author": "沈说"
  },
  {
    "id": "63d3f50a-1bbd-45ce-88fb-4077916ce6f9",
    "title": "山中秋兴",
    "paragraphs": "山户少曾扃，居贫易得清。秋衣和月卧，溪茗杂云烹。学字书红叶，看骚些落英。从他头早白，心事本和平。",
    "author": "沈说"
  },
  {
    "id": "e06d374f-19bf-450c-b4e4-e41ccbf841a7",
    "title": "别墅",
    "paragraphs": "野舍清溪曲，连茅接树阴。呼童隣错应，贳酒妇同斟。落照收残雨，寒烟出寸岑。江湖成梦事，投老属山林。",
    "author": "沈说"
  },
  {
    "id": "3442e729-be8f-4797-a4f3-0d9ae59610f0",
    "title": "次韵古愚立冬日观菊",
    "paragraphs": "闲绕篱头看菊花，深黄浅紫自窠窠。清于簷卜香尤耐，韵比猗兰色更多。九节番疑今日是，一樽未觉晚秋过。从教白发须簪遍，且任当筵作笑歌。",
    "author": "沈说"
  },
  {
    "id": "037e9776-f20c-4a68-870d-63fa40bca6a2",
    "title": "竹色",
    "paragraphs": "竹色留清睡，薰风昼一帘。懒因人事少，病觉老颜添。开槛临昏镜，齐书补坠籤。晚蝉声欲断，新月到虚簷。",
    "author": "沈说"
  },
  {
    "id": "b31b8002-2cd6-4029-8366-4e703268ebdf",
    "title": "晓色",
    "paragraphs": "晓色阑干外，翛然一欠伸。雨中无过鸟，烟际有行人。树湿清阴重，沙坍潦涨新。凭谁借蓑笠，整钓傍溪隣。",
    "author": "沈说"
  },
  {
    "id": "64ab378a-5be9-4994-ae58-3cdd4ca19dd8",
    "title": "芗溪途中",
    "paragraphs": "天风吹落日，秋色上遥岑。倦客未投馆，栖鸦已满林。妻孥非远别，岁月易惊心。市酒不成醉，新蛩助我吟。",
    "author": "沈说"
  },
  {
    "id": "2e83322c-d37e-4f4f-b887-560e3a50af81",
    "title": "雪",
    "paragraphs": "冻项缩如龟，茅簷讽雪诗。冷于初下日，好是未消时。树重高枝折，窗明晚色迟。忽思溪上路，拟借蹇馿骑。",
    "author": "沈说"
  },
  {
    "id": "b7b61b3f-e1f2-4a99-ac98-5fcb07b0e1cd",
    "title": "游真巖",
    "paragraphs": "一径入松林，真巖峭莫寻。山空泉自落，日出地长阴。鹤去仙台浄，丹成古井深。残碑看未了，屋角转幽禽。",
    "author": "沈说"
  },
  {
    "id": "c6cfbd13-5d16-46f7-a82d-f01b35b6db18",
    "title": "送周堂长归慈溪寄何赞府",
    "paragraphs": "慈溪隔楚云，问不接鸿鳞。因送还乡客，重怀佐邑人。海明看出日，山晚倦行春。料得双松下，吟成瘦鹤身。",
    "author": "沈说"
  },
  {
    "id": "acee7a0d-6342-4e2a-924f-77cf92835c58",
    "title": "超化云山",
    "paragraphs": "入门松作径，步步接秋阴。山带孤城起，云归古殿深。隔池闻鹤唳，倚树看僧吟。笑指煎茶处，青烟出竹林。",
    "author": "沈说"
  },
  {
    "id": "ac506e7b-3a45-404c-8b73-f849ee4a41ec",
    "title": "题黄止庵诗集",
    "paragraphs": "灯前几寒夜，编得近诗成。对客时评看，归囊喜带行。风高霜鹘健，木落涧秋清。吟到无吟处，萧萧白发生。",
    "author": "沈说"
  },
  {
    "id": "391f8569-c139-46df-bcbe-74c1ced7255d",
    "title": "钓台",
    "paragraphs": "山束江流起素湍，羊裘立尽暮云寒。早知钩饵成虚设，多却当时一钓竿。",
    "author": "沈说"
  },
  {
    "id": "ac60c2a6-1f42-4698-841b-9690f7871486",
    "title": "西湖独步",
    "paragraphs": "平湖开霁色，寒碧照空心。小立背桥影，缓行随柳阴。几年劳远梦，到日记曾吟。荷荡成茭地，萧萧秋意深。",
    "author": "沈说"
  },
  {
    "id": "6712cdee-49fe-44f3-84c2-99ee2e1413b7",
    "title": "送何水竹需次入剡易斋赴浙漕",
    "paragraphs": "弟兄联骑出，秋色赴行装。慈水瓜应熟，孤山桂又香。对床村店寂，起饭晓灯凉。到日分吴越，江流两岸长。",
    "author": "沈说"
  },
  {
    "id": "6c3a0548-381e-444d-a34d-ca0e05bb5d55",
    "title": "南坡不以科目自累而以风雅自鸣请余为赋",
    "paragraphs": "凤衔科诏出祥云，底事儒林有逸民。四海声名难著我，一坡风月正宜人。镜留白发非遮俗，家酿黄柑可接春。只许诗朋自来往，素袍青履华阳巾。",
    "author": "沈说"
  },
  {
    "id": "1eacdbb4-c9fe-4d9d-a41e-b4b73b43a528",
    "title": "鸡鸣",
    "paragraphs": "鸡鸣霜叶下，月在纸窗寒。客路千家晓，山居一枕安。秫收催岁酿，韮种接春盘。纵有少年梦，其如心事阑。",
    "author": "沈说"
  },
  {
    "id": "60a4ad42-b65c-4ae9-ae6d-ded1964738dc",
    "title": "寄永堂",
    "paragraphs": "落日照江东，思君讯便风。栖迟定何处，约莫过残冬。小隠时曾到，安书久未通。自怜心易老，盘屈似寒松。",
    "author": "沈说"
  },
  {
    "id": "b147c570-8b31-4e46-b8b7-cbbf80671aba",
    "title": "送观过免举赴省",
    "paragraphs": "樽前逢腊近，行李独西征。事历风霜惯，春回雨露生。一经家自学，千佛世题名。昨夜瞻奎宿，寒芒万丈明。",
    "author": "沈说"
  },
  {
    "id": "256ad34c-f584-43a3-9918-a23f64080f71",
    "title": "茅簷",
    "paragraphs": "茅簷夜雪晓开晴，自洗寒衣漉涧清。如此过冬何不可，梅花休笑鬓星星。",
    "author": "沈说"
  },
  {
    "id": "818fcef3-4820-4600-ab67-4502e91161a6",
    "title": "冬半",
    "paragraphs": "岁逢冬欲半，心事更迢迢。细雨寒窗闭，孤灯长夜挑。远书和梦写，新酒带愁浇。明日有幽兴，寻梅到石桥。",
    "author": "沈说"
  },
  {
    "id": "7ab006a5-d2ea-428d-9ac6-630ff4c472ba",
    "title": "挽鲍监镇",
    "paragraphs": "一纸辟书驰，华年发轫时。排云何不到，殒露遽如斯。幼子未知父，偏亲反哭儿。有书来谒些，忍泪看埋碑。",
    "author": "沈说"
  },
  {
    "id": "4a04f432-64dd-4731-9c70-d161a44610d2",
    "title": "送何仲远适越因之官霅水",
    "paragraphs": "樽酒沙头绿涨波，事欢其柰别愁何。去程想憩兰亭竹，到日须看霅浦荷。年少莫嫌官职小，名高却怕荐书多。腊前拟作孤山梦，还许扁舟载雪过。",
    "author": "沈说"
  },
  {
    "id": "e1d7f61a-7ea1-43b5-b873-8115f2cfe232",
    "title": "简柳濬卿",
    "paragraphs": "一别仅三年，相看事宛然。旋添新蒜发，犹耸旧吟肩。红日征途外，黄花喜气边。不须劳寄问，姓字有人传。",
    "author": "沈说"
  },
  {
    "id": "15a84efd-234d-4d21-a6ca-468d76ec2d62",
    "title": "秋溪",
    "paragraphs": "迎月步秋溪，芦长与树齐。水光连汉近，夜气压山低。岸隔呼渔渡，林疏见鸟栖。酒微风力劲，归袖冷凄凄。",
    "author": "沈说"
  },
  {
    "id": "8631bdf0-482e-4831-a8e1-f131637b2f0d",
    "title": "晚行",
    "paragraphs": "晚行疏松间，遥见青烟处。群牧下山迟，斜阳半芳树。孤云驾回飚，介水横不渡。倾意望幽人，待月同归步。",
    "author": "沈说"
  },
  {
    "id": "81039bdb-21da-4411-a18c-56de019d10b5",
    "title": "野店",
    "paragraphs": "幽人逢野客，相约过云庄。去路稻粱熟，入山松柏香。试霜寒尚薄，落叶夜初长。对坐煨茅栗，瓶中取酒嚐。",
    "author": "沈说"
  },
  {
    "id": "a9d4614d-ec0a-46a2-b453-337719784edb",
    "title": "閒居杂兴六首  其一",
    "paragraphs": "万化逐流水，一往不复回。昨日栏中花，今晨安在哉。焚香心如冰，未受寒暑催。赠花以片言，自落还自开。",
    "author": "陈耆卿"
  },
  {
    "id": "eb8461f0-29b0-4400-a602-96d821a99760",
    "title": "閒居杂兴六首  其二",
    "paragraphs": "稷契不明经，伊傅不决科。方册镌勳名，千古光不磨。百年等一死，自立须嵯峨。啾啾候虫鸣，辛苦如之何。",
    "author": "陈耆卿"
  },
  {
    "id": "2898d638-f85f-4125-8235-d30e41f8ea53",
    "title": "閒居杂兴六首  其三",
    "paragraphs": "墙西几筼筜，我昔手所种。年来饱风露，锦绷纷错综。种善如种竹，此语合擎诵。眇然方寸间，仁不可胜用。",
    "author": "陈耆卿"
  },
  {
    "id": "41e6ee8b-9535-41b1-9298-92304885218f",
    "title": "閒居杂兴六首  其四",
    "paragraphs": "我不学楚人，滋兰以自馥。亦未羨东陵，种瓜以混俗。富贵自有时，贫贱宁可欲。达则济四海，穷则独善足。",
    "author": "陈耆卿"
  },
  {
    "id": "0aed9ea5-76ca-49fe-9908-8e1d47107e8e",
    "title": "閒居杂兴六首  其五",
    "paragraphs": "狂飙捲春去，永日送夏来。天地一剧戏，役人如婴孩。借使长青春，人生能几回。仰羨松心坚，雪里常崔嵬。",
    "author": "陈耆卿"
  },
  {
    "id": "69c7d20d-fa74-4f68-9ab9-2518933abf23",
    "title": "閒居杂兴六首  其六",
    "paragraphs": "炉烟上疎櫺，闭户白日静。尧舜亦人耳，万善吾所性。纸上空支离，言外独辉映。一笑千载宽，此乐无终竟。",
    "author": "陈耆卿"
  },
  {
    "id": "b5309451-c0b8-4021-a6ad-0723272d2928",
    "title": "以新凉入郊墟为韵简叶孟我丈  其一",
    "paragraphs": "日月不相贷，四序如昏晨。话秋即秋随，化工一何神。今年既悲秋，明年复怀春。人心有去来，天道无故新。",
    "author": "陈耆卿"
  },
  {
    "id": "1de0c4af-26c6-46db-8a54-7a0838305922",
    "title": "以新凉入郊墟为韵简叶孟我丈  其二",
    "paragraphs": "警夜听鸣蛩，聒午闻啼螀。不知谁使令，万态俱悠扬。宋玉辩已非，欧阳赋何忙。正念有冰壶，日日如此凉。",
    "author": "陈耆卿"
  },
  {
    "id": "6ff025ba-d918-45c3-bd02-be609cc3c102",
    "title": "以新凉入郊墟为韵简叶孟我丈  其三",
    "paragraphs": "世事如车轮，可旋不可执。得者未须歌，失者何劳泣。我观人心躁，甚如西风急。役役几时休，山林可深入。",
    "author": "陈耆卿"
  },
  {
    "id": "63b8f001-3d8a-43e9-8f8b-61c4ae2cc4f4",
    "title": "以新凉入郊墟为韵简叶孟我丈  其四",
    "paragraphs": "平生一饱足，大宴非珍肴。秋月拓绮罗，秋风奏笙匏。问此有何乐，无乐乐乃高。琴书足匡坐，干旌谢在郊。",
    "author": "陈耆卿"
  },
  {
    "id": "b0d1fbb3-098c-4c99-b3a7-16c9533caeb9",
    "title": "以新凉入郊墟为韵简叶孟我丈  其五",
    "paragraphs": "萧散不耐事，常甘宾客疎。不见叶夫子，我心却踌躇。愿勿寒前盟，相从带经锄。羲黄未埃尘，周孔不丘墟。",
    "author": "陈耆卿"
  },
  {
    "id": "64ed42d9-de08-4dac-a0b0-25ad31c6eb39",
    "title": "种菊",
    "paragraphs": "手种黄金花，摩挱待其成。朝来风雨过，万汇秋竛竮。起问花知不，独立常亭亭。尝于清霜下，退然得此生。南山与东篱，我亦学渊明。久落尘网中，问花花不譍。",
    "author": "陈耆卿"
  },
  {
    "id": "7428e202-880c-46f3-9dd2-939dc82c5c40",
    "title": "和芥庵韵",
    "paragraphs": "孟轲谈一本，孔子号无我。圣贤超警趣，不作流俗堕。故能贯堪舆，中立而不颇。黄冠宗无为，衲子只打坐。言若高峭甚，又与圣贤左。须于真实处，大海稳扶柁。须于疑似间，曲户牢著锁。世道震遂泥，人心履俱跛。竞作夔怜蚿，徒劳螟祝臝。芥庵之心镜，渊珠光彻颗。常时足欢娱，此日类坎轲。乃能贞其颐，不为名利朶。敲棋声落枰，哦诗气摧垜。此外澹一视，泰山如草蓏。未妨师孔孟，匪涉佛老惰。汩余抱孤戆，匪惟絷庸琐。涉世虽云阔，诣理犹未妥。正性水下月，邪焰风中火。因子当自强，朝闻夕死可。",
    "author": "陈耆卿"
  },
  {
    "id": "39a7f967-b326-47fd-adce-1e98db2a770a",
    "title": "夷齐咏",
    "paragraphs": "商道昔波荡，周王网九围。二子如冥鸿，翩然独高飞。周粟固可耻，薇亦周之薇。云胡挟孤愤，了不悟众诽。天地有正气，日月无斜晖。惜哉权一字，谬误无已时。武德纣之虐，贤者诚知之。为欲扶此教，之死不愿违。吁嗟臣道薄，千载常凄其。欲上西山望，草际露未晞。",
    "author": "陈耆卿"
  },
  {
    "id": "cc8ae43a-ef5c-407f-8c4a-3d5c5e23c490",
    "title": "种麦",
    "paragraphs": "新谷未升陈谷罄，宵人托麦以为命。今年种麦如去年，去年满屋今空田。吁嗟皇天毋乃戾，去年浙右当死岁。湘中死寇淮死兵，留得东州仅旒缀。只今艰食遽如斯，岂是造化有乘除。我无一语活四海，对之泣下徒霑裾。催租官吏如束湿，里正打门急复急。眼中安得豳风图，绘出麦田蓑与笠。",
    "author": "陈耆卿"
  },
  {
    "id": "ec068790-7979-4aee-91b8-6a968fe24a62",
    "title": "题汤正仲墨梅",
    "paragraphs": "閒庵笔底回三春，平生爱为梅写真。只今龙锺已八十，双瞳挟电摇青旻。芒鞋辙迹半天下，学语儿曹读君画。孤根踞铁几经年，转作平梢月倒挂。我家破屋同蜗牛，素壁悬来春复秋。试携纤练觅天巧，门外观者何其稠。真花著雪苔枝丑，君为描摸应添瘦。朝开暮落春不留，岂若墨本堪不朽。临风静玩意趣长，何当烂熳挥满床。孤山老人醉中见，便欲信手赋暗香。",
    "author": "陈耆卿"
  },
  {
    "id": "49da1281-be16-4d89-bb1e-195e174892ba",
    "title": "东郊",
    "paragraphs": "要拓郊原眼，短筇扶我东。秧寒针怯水，麦熟浪酣风。古寺荒烟外，孤禽落照中。得醪嫌独醉，犹及灌园翁。",
    "author": "陈耆卿"
  },
  {
    "id": "05a47120-37d9-49fd-a0b6-a86c2aeff4ca",
    "title": "梦林雪巢",
    "paragraphs": "感旧空黄叶，经时又绿苔。未应天上去，犹解梦中来。雪亦本幻尔，巢今安在哉。淋浪诗万轴，花鸟自惊猜。",
    "author": "陈耆卿"
  },
  {
    "id": "307b4b06-a091-4432-bdbd-a4763ff54aa7",
    "title": "过龙潭澳",
    "paragraphs": "久阔松楸信，因为龙澳来。四山黄恋叶，一水绿澄苔。地旷樵声出，天寒雁影回。无人且无酒，清坐兴悠哉。",
    "author": "陈耆卿"
  },
  {
    "id": "bb857d40-89c8-4f66-852d-22fba04c9328",
    "title": "磨镜",
    "paragraphs": "蠹蚀宁堪久，挂揩长恨迟。浮云手底尽，明月眼中移。鑑垢浑能治，心尘不解医。休云磨者贱，此是主人师。",
    "author": "陈耆卿"
  },
  {
    "id": "2418f6f9-2fb7-4c55-82e5-f20f6e680b6c",
    "title": "春日书怀",
    "paragraphs": "閒来情思浩无涯，徙倚东窗日未斜。乍雨乍晴鶑唤柳，不寒不暖蝶穿花。读书有味慵拖杖，觅句新成自煮茶。未必贵游知此趣，乘除合付野人家。",
    "author": "陈耆卿"
  },
  {
    "id": "9caa0391-8ccc-47b2-b99a-603c66b7329b",
    "title": "送叶子春赴官慈溪",
    "paragraphs": "眼边英气鬰嵯峨，甫及同堂奈别何。正以簿书观道力，且于言动卜天和。圣门克己勤登岸，后学褆身感逝波。三载归来话新益，梅花仍向腊前多。",
    "author": "陈耆卿"
  },
  {
    "id": "246395aa-b760-4d81-9f6d-97c4caa7ec76",
    "title": "和清臣病后韵",
    "paragraphs": "契阔芝眉两月中，往寻一笑思春融。知君近日能寻乐，款我昨宵多发蒙。快得联诗到侯喜，何当载酒过扬雄。交情须作霜松老，莫学翻翻桃李风。",
    "author": "陈耆卿"
  },
  {
    "id": "0a56a545-da9d-4012-8d8d-b5e1231ee37c",
    "title": "九日阻雨晚晴二首  其一",
    "paragraphs": "秋气重阳故故深，临栏极目一披襟。紫萸黄菊常年事，冷雨凄风此日心。节物将迎人易老，尘埃追逐我难任。笑驱万虑归何有，独自低头课楚吟。",
    "author": "陈耆卿"
  },
  {
    "id": "7e8fce22-918d-472c-b8cb-14caecf4d3d8",
    "title": "九日阻雨晚晴二首  其二",
    "paragraphs": "年年此日竞跻攀，今日柴门雨遣关。不见白衣人送酒，难偕乌帽客登山。鸦声不断遥天暮，鸟影争回落照间。未识明年谁健在，逢时只合暂开颜。",
    "author": "陈耆卿"
  },
  {
    "id": "225ca94f-667d-450a-95b1-eb8e7a4d210e",
    "title": "寿章参政",
    "paragraphs": "声名早已压人寰，手握枢机鬓未斑。嘉会宛如鱼在水，远猷直放马归山。风生帷幄深沉处，春在边陲广莫间。闻说吴儿眠正熟，月明夜户不曾关。",
    "author": "陈耆卿"
  },
  {
    "id": "ac74c67b-13c3-4991-8b8f-e8aac7b339db",
    "title": "与二三友游天庆观",
    "paragraphs": "适兴相携步晚凉，琳宫因得纵徜徉。月翻杨柳尽头影，风擢芙蓉閙处香。纵论从来难得友，清游似此喜逢场。石栏坐久笑分袂，无酒浑疑在醉乡。",
    "author": "陈耆卿"
  },
  {
    "id": "2fb7e009-a445-4223-a3e0-021fccfbb540",
    "title": "挽陈知县",
    "paragraphs": "为讯华亭鹤唳无，琴声断处客悲渠。日边消息花争閙，露下光阴柳变疎。未叹子云新第宅，最怜定国旧门闾。风簷读罢閒居赋，向后何人奉板舆。",
    "author": "陈耆卿"
  },
  {
    "id": "1014066e-13ba-49c1-be70-6544dda77cb3",
    "title": "挽王吉父知县",
    "paragraphs": "不把升沉挂舌端，排空剑气逼人寒。竟锄卉服功良易，及试花封事转难。病骨欲从閒里过，长身仍作梦中看。醒庵文献知多少，一子雍容尚耐官。",
    "author": "陈耆卿"
  },
  {
    "id": "7211127a-171a-4bbe-a506-e419b6204839",
    "title": "代挽何知县二首  其一",
    "paragraphs": "一第声名动冕旒，渊源家学自梁丘。谁知雨化青衿日，最解风驰紫塞秋。幕府石洪嗟不作，河阳潘岳竟成休。鴈行无复云边讯，愁绝萱堂正白头。",
    "author": "陈耆卿"
  },
  {
    "id": "a53f082b-0e82-4257-b513-b2fcd9491af1",
    "title": "代挽何知县二首  其二",
    "paragraphs": "才非似舅辱心知，露豁襟期喜溢眉。县组秦淮久依讬，宾筵建邺又追随。闻君驯雉未多日，洎我分鱼已后时。徒对絃歌诵遗爱，西风涕泪强裁诗。",
    "author": "陈耆卿"
  },
  {
    "id": "52d0c35f-7a65-4fb3-9626-d3e6693c13bf",
    "title": "读商君传二首  其一",
    "paragraphs": "大信之信本不约，至诚之诚乃如神。欲识唐虞感通处，泊然无物自相亲。",
    "author": "陈耆卿"
  },
  {
    "id": "1e625911-1ed8-4ca0-995e-d61f6053720e",
    "title": "读商君传二首  其二",
    "paragraphs": "计事应须远作程，快心多酿后灾成。遁来关下无人舍，正为商君法太行。",
    "author": "陈耆卿"
  },
  {
    "id": "4754d3a8-521a-412d-8724-00186591c8f4",
    "title": "咏史  其一",
    "paragraphs": "沛公家业本无能，休责渠曹不治生。看取帝王他日事，方知俗眼未分明。",
    "author": "陈耆卿"
  },
  {
    "id": "e8cc9ab9-f83e-4cdb-bb1c-a15a7b3e10f2",
    "title": "咏史  其二",
    "paragraphs": "赤族诚非汉道洪，违时贾祸亦缘公。最怜老却从陈豨，不道先曾闢蒯通。",
    "author": "陈耆卿"
  },
  {
    "id": "3b7ac862-9442-4da3-98a0-ba32afd28ce1",
    "title": "代和陈郎中丹桂三首  其一",
    "paragraphs": "千古陵阳芳桂丛，凌风擎出蕊珠宫。渥丹自是天然质，不学桃花点注红。",
    "author": "陈耆卿"
  },
  {
    "id": "91dacb0b-b3f9-41b4-abb6-9f8442e950dc",
    "title": "代和陈郎中丹桂三首  其二",
    "paragraphs": "春兰媿死菊羞黄，世上龙涎不敢香。独有含香人晚步，搘筇一笑倚斜阳。",
    "author": "陈耆卿"
  },
  {
    "id": "b06b250d-24a0-4c8a-a96d-155bd40b6696",
    "title": "代和陈郎中丹桂三首  其三",
    "paragraphs": "露沐烟梳冉冉时，朗然新月似蛾眉。傍人尽向天边觅，不信蟾宫在树枝。",
    "author": "陈耆卿"
  },
  {
    "id": "7d985f5e-41ee-4793-8c65-3d1d7fc5a2cc",
    "title": "和黄临海咏雪",
    "paragraphs": "剪水纷纷扑面来，须臾洒满旧琼台。今年不用笺丹极，闻说金穰百室开。",
    "author": "陈耆卿"
  },
  {
    "id": "90c635a2-c203-44d7-86e6-bbf3c6d2adc0",
    "title": "似村",
    "paragraphs": "缚茅本不傍孤村，尽日焚香深闭门。陌上红尘高没马，谁知巢父箇中存。",
    "author": "陈耆卿"
  },
  {
    "id": "95a21ca1-7280-4c1c-ad26-ba8f4c78fcbc",
    "title": "读经口占",
    "paragraphs": "盘诰通凡民，风雅出贱隶。后世诸老生，怀疑以没世。喧呶挟训诂，洋溢满天地。多闻岂无取，大义恐憔悴。譬彼医之工，用药不相比。未足以愈病，或者反致祟。我欲刊众讹，引之于平易。当世无圣人，谁其哀此志。",
    "author": "陈耆卿"
  },
  {
    "id": "116f4750-1dd6-44eb-bd40-44e6b3940c9a",
    "title": "夜坐",
    "paragraphs": "空庭杳已夜，孤坐悄无言。雨后山疑活，云中月欲吞。清愁难独遣，古意与谁论。听罢琴中操，呼童早闭门。",
    "author": "陈耆卿"
  },
  {
    "id": "0db4a645-0389-4173-bfb2-de56f4561e4e",
    "title": "闻湖寇",
    "paragraphs": "淮上兵戈血染川，浙河饿莩骨盈船。又闻寇盗湖南起，不觉迟回夜半眠。食肉贵人无恙否，剥肤巧吏尚依然。吾皇圣德如天大，谁采吾言作奏篇。",
    "author": "陈耆卿"
  },
  {
    "id": "72f53ca0-7648-4f21-b32b-e0ff3f06a8d1",
    "title": "访赵公戴",
    "paragraphs": "西原僊境即西山，流水桃花隔世间。自笑重来湖海客，红尘惹到白云关。",
    "author": "陈耆卿"
  },
  {
    "id": "fe7a659a-0c6f-4e11-89f1-c2ff783c625b",
    "title": "青山夹",
    "paragraphs": "天宇秋来淡，江流急处鸣。小风旗脚活，晴日鼓声清。岁晚冬归客，时危北望情。沿江十万户，流寓若为生。",
    "author": "陶梦桂"
  },
  {
    "id": "e45f943c-1037-4739-a98c-362284483abe",
    "title": "次韵张彦谟",
    "paragraphs": "沧海张公子，秋来会面稀。携诗晓相访，话旧夜忘归。德劭吾身润，道行天下肥。穷通都莫问，一炷篆烟微。",
    "author": "陶梦桂"
  },
  {
    "id": "0a2c4795-b68d-4bbf-b85e-0d2e211c969a",
    "title": "送坚大师往云盖兼简隆老",
    "paragraphs": "梅月廉纤雨，麦秋清润天。几程云盖路，一叶石山船。瓦砾犹能说，葫芦自去缠。到时应问我，为道只高眠。",
    "author": "陶梦桂"
  },
  {
    "id": "7676e5e4-ca11-4e1c-b5cc-4010250bdbe1",
    "title": "送敞上人游湖湘",
    "paragraphs": "分手仍携手，南昌更武昌。细论文畅序，重忆赞公房。衡岳云如故，曹溪水更香。不须论远近，秋尽却还乡。",
    "author": "陶梦桂"
  },
  {
    "id": "7d30bdea-afc7-48ea-b113-4ec86c4c107f",
    "title": "自述",
    "paragraphs": "每与溪山对，自然怀抱开。不愁明日事，何用即时杯。一任头如雪，孤眠鼻有雷。早间巾履润，池上看鱼来。",
    "author": "陶梦桂"
  },
  {
    "id": "5d48f4d7-0600-45ee-a99b-75cf772c9d0f",
    "title": "谩兴",
    "paragraphs": "溪山争献状，易得小诗成。病骨如松瘦，清愁似草生。苦无人比饭，喜有弟分羹。下及长须辈，人言似顾荣。",
    "author": "陶梦桂"
  },
  {
    "id": "0263550f-c3d2-4348-96a6-3cc8803a61b7",
    "title": "次韵同舟诸丈",
    "paragraphs": "古岸留云色，晴江老日华。捉船人上水，挝鼓客还家。已自身如叶，何堪眼更花。摇摇强招饮，茅店酒旗斜。",
    "author": "陶梦桂"
  },
  {
    "id": "fcf5ef26-6430-4193-8f82-50d34f9a5914",
    "title": "送舒用之葬有感",
    "paragraphs": "藕塘三亩宅，松竹荫兰荪。有酒曾留客，无香可返魂。亲朋惟我老，心事与谁论。苦怳如縻绠，随风洒墓门。",
    "author": "陶梦桂"
  },
  {
    "id": "7ab4367d-a958-4b57-9589-412813972f79",
    "title": "示次儿柔中出赘",
    "paragraphs": "诲汝汝知乎，家贫廼赘居。奉身须节约，接物要谦虚。勿以清罇污，而于黄卷疎。只须铭此语，一任命何如。",
    "author": "陶梦桂"
  },
  {
    "id": "7612add3-d286-41e9-a070-41e1b37922ab",
    "title": "大儿时中堂成德脩弟喜而赋之因次元韵",
    "paragraphs": "有谭名利者，耳若了不闻。心乎平似水，身也懒于云。眇眇居人世，骎骎过隙曛。田园趣归去，风月谩平分。有子万事足，一堂何足论。还欣身有托，或谓寿无根。静处安吾分，超然忘世纷。炉薰祝万寿，持用答吾君。",
    "author": "陶梦桂"
  },
  {
    "id": "d4c0ec9f-bfd8-4225-b899-4c042d58cab8",
    "title": "余试吏初期六十止今遂初愿喜而赋之",
    "paragraphs": "小儿无力报明时，六十休官早自期。今岁才周花甲子，此身已在菊东篱。行年如许化未化，天命而今知不知。休问圣贤千古事，从今诗酒是吾师。",
    "author": "陶梦桂"
  },
  {
    "id": "1fc0b7c2-b3f0-4613-a5c7-d0010c5de2f9",
    "title": "记初第时赠相士诗",
    "paragraphs": "觅得荷衣亦偶然，三壬三甲莫虚传。知无皂盖朱幡分，奈有清泉白石缘。今日为贫行作吏，他时有路即归田。头颅自断祇如许，但问闲居得几年。",
    "author": "陶梦桂"
  },
  {
    "id": "a6b72d0e-5f98-4df8-a628-e526dffed031",
    "title": "追次前韵",
    "paragraphs": "清泉白石故依然，俚语当时已浪传。千里归来寻旧约，一生鞅掌任前缘。身强只欠登山屐，老去何须负郭田。金石旧交半沦谢，新松嫩竹是忘年。",
    "author": "陶梦桂"
  },
  {
    "id": "5e8a255b-e6ec-446c-8f24-fc45391f0612",
    "title": "岳阳楼",
    "paragraphs": "朱栏独倚晚天晴，唤起江湖万里情。风撼君山波浩荡，云归衡岳月分明。飘飘杜老乘槎兴，杳杳轩皇奏乐声。好把天瓢盛此水，涤除旱魃作秋成。",
    "author": "陶梦桂"
  },
  {
    "id": "27ccd7fe-ae0d-4c79-b1f1-da0e53f0c0fd",
    "title": "酬君山远上人送别",
    "paragraphs": "恋恋君山未解维，高僧来送赠行诗。谁知归去陶元亮，又遇当年远法师。莲社欲留听说法，菊篱那忍负归期。临岐重约头陀会，记得江干话别时。",
    "author": "陶梦桂"
  },
  {
    "id": "ff3bc2ca-979a-4486-a31e-a24b555569e3",
    "title": "九日登江湖伟观矩堂董先生时帅九江慰劳甚至",
    "paragraphs": "琵琶亭下北风狂，浩荡江天接大荒。亟舍扁舟登伟观，旋呼官酒作重阳。故人一见惊头白，寒菊新开满眼黄。底用四絃如裂帛，异乡游览自悲伤。",
    "author": "陶梦桂"
  },
  {
    "id": "81243696-ba57-4225-aea3-62b6493a1b37",
    "title": "舟次吴城山",
    "paragraphs": "淮蜀荆襄老此生，归与双眼识吴城。树依神力连云暗，水到江西彻底清。去棹来帆南北客，孤鸿落日古今情。枯肠尚可搜诗句，三老放船钲一声。",
    "author": "陶梦桂"
  },
  {
    "id": "52cab53e-18f7-480b-bbb5-972bf8164034",
    "title": "次韵德脩弟",
    "paragraphs": "自古贤名隠魏亭，老夫底用更专城。得闲且看云来往，不饮休论酒浊清。险阻备尝知世味，消磨不尽是诗情。西堂不作惠连梦，共听茅簷夜雨声。",
    "author": "陶梦桂"
  },
  {
    "id": "f103f347-bf28-4e0b-9912-e983f3a2d01e",
    "title": "望郡城酬舟中诸丈",
    "paragraphs": "归路宁迂三两程，落霞孤鹜近乡城。水连南浦天然碧，秋入西山雨后清。鹿梦已醒谙世事，鸥盟犹在见交情。近来一事君知否，耳畔全无鼙鼓声。",
    "author": "陶梦桂"
  },
  {
    "id": "5ffedf65-d39c-4f19-ae54-83da2a8e2bbb",
    "title": "次韵德脩弟",
    "paragraphs": "一笑相逢在眼前，底须尺素付邮传。池塘生草寻残梦，风雨连床了宿缘。遮暮雪霜侵两鬓，倚云梨枣出丹。从今不愿重分手，粝饭团栾满百年。",
    "author": "陶梦桂"
  },
  {
    "id": "a2c307c7-0259-4b35-9fad-e476ccd497c8",
    "title": "书怀",
    "paragraphs": "明时容我老山林，病骨那禁岁月侵。破屋仅存容膝地，短檠唤起读书心。三生习气磨难尽，一饷荣华去莫寻。苦学吟诗终不近，信知前辈用工深。",
    "author": "陶梦桂"
  },
  {
    "id": "62ab1dd4-f8be-4310-a3b0-01314e5283be",
    "title": "自题",
    "paragraphs": "短衣匹马遍关山，二十年来一梦间。万里烟尘催我老，一溪风月伴人闲。处心简淡常常足，著意经求事事艰。亭午厨人多喜色，隣翁举网得鱼还。",
    "author": "陶梦桂"
  },
  {
    "id": "9aef1f61-f694-493d-b614-463a7c075c99",
    "title": "次韵坚大师",
    "paragraphs": "明时有分坐空山，终日心游天壤间。无欲始安贫里乐，是人只得睡时闲。离家便忆居家好，论事那知任事难。自快此身天所相，干戈丛里得生还。",
    "author": "陶梦桂"
  },
  {
    "id": "c2f3b107-95bd-44fa-b9b4-e828b3a6e2fe",
    "title": "次韵友人",
    "paragraphs": "只将梦幻视浮生，志念俱消岂复增。竹杖芒鞋轻胜马，布衣蔬饭淡于僧。睡魔为祟勤呼茗，病眼羞明懒近灯。好把金鎞轻掠削，近来知有阿谁能。",
    "author": "陶梦桂"
  },
  {
    "id": "d5c2fc7e-f4aa-4e80-b487-badd05d247ef",
    "title": "次韵汪山园  其一",
    "paragraphs": "泉石相干兴味长，梦魂飞不到钱塘。病来弘景难忘药，老去渊明不御觞。旧馆溪山勤检校，新收风月懒平章。读书事业依然在，一目犹惭不十行。",
    "author": "陶梦桂"
  },
  {
    "id": "e015d9df-94cd-4d4f-a422-fd1302fb3f7f",
    "title": "次韵汪山园  其二",
    "paragraphs": "急雨声中夜漏长，晓来嫩水涨平塘。试扶竹杖穿三径，自折梅花荐一觞。我纵撚须难得句，君才开口便成章。偃旗仆鼓退三舍，且逊元戎十乘行。",
    "author": "陶梦桂"
  },
  {
    "id": "e588c81d-e6de-45e5-bd26-f2deccc105b1",
    "title": "次韵毛幼声",
    "paragraphs": "人生自得即逍遥，到底声名不用高。心地一朝收汗马，泰山万仞等秋毫。处囊脱颖君非晚，为米折腰余惮劳。喜得新诗当文选，何须痛饮读离骚。",
    "author": "陶梦桂"
  },
  {
    "id": "c4ff43e6-0d67-4a0a-87d7-a7d29dc72af9",
    "title": "谩兴",
    "paragraphs": "吟情常得闲情助，和气多为直气侵。易说难行天下事，未为先懒老来心。公然排闼清风入，悄地窥窗好月寻。风月无情肯相管，尘缘终浅道缘深。",
    "author": "陶梦桂"
  },
  {
    "id": "2f5ed5da-a4f7-426a-b6c0-66f23b64a4ea",
    "title": "寄王良佐",
    "paragraphs": "高高林木带烟霞，短短茅簷寄水涯。尽有清风疎种竹，苦无空地密栽花。云停栗里渊明屋，月满剡溪安道家。会待子猷清兴发，扁舟一叶著平沙。",
    "author": "陶梦桂"
  },
  {
    "id": "74a1d677-7d62-4df0-8424-d65a987f151d",
    "title": "次韵二首  其一",
    "paragraphs": "倦倚栏杆对暮霞，展君吟卷喜无涯。圆如掌上黄金弹，清比梅梢白玉花。试问山林无我辈，却将景物付谁家。风簷把玩徘徊久，烟在平林月在沙。",
    "author": "陶梦桂"
  },
  {
    "id": "158d4099-dc82-43eb-a6f4-1b73cf8dabfc",
    "title": "次韵二首  其二",
    "paragraphs": "平塘古木带馀霞，清荫周遭水四涯。在世能消几两屐，恼人无奈四时花。好随彩笔题诗句，笑入青帘卖酒家。却忆当年杜陵老，有谁相伴醉长沙。",
    "author": "陶梦桂"
  },
  {
    "id": "026f185c-917d-4d44-8a5a-a53b8c983758",
    "title": "次韵良佐歇心歌三首  其一",
    "paragraphs": "一生受用燕营窠，百岁光阴马驻坡。晚境喜无干己事，故人远寄歇心歌。君开经卷尘缘了，我闢山林诗料多。得句却愁成绮语，何如一意向禅那。",
    "author": "陶梦桂"
  },
  {
    "id": "8538021d-288b-4bb0-aebb-be00cbab822f",
    "title": "次韵良佐歇心歌三首  其二",
    "paragraphs": "随意栽培花几窠，梅坡安稳即銮坡。土尊岂胜茅柴酒，法曲何如欵乃歌。著意事无虚事有，快行时少坐时多。闲身散诞休惊去，尘世光阴等刹那。",
    "author": "陶梦桂"
  },
  {
    "id": "e286d3fc-24ac-424f-ab33-596e0c8c4739",
    "title": "次韵良佐歇心歌三首  其三",
    "paragraphs": "鸟窠看了看蜂窠，才上坡来又下坡。松竹径中逢野老，芰荷香里唱渔歌。归来不见香风改，老去何愁明月多。况有句文供布施，僧来也唤作檀那。",
    "author": "陶梦桂"
  },
  {
    "id": "6394077a-6708-4ca4-beaa-25e0c6e199f0",
    "title": "寄椿上人",
    "paragraphs": "颜童齿豁老书生，习气消除道气增。自止酒来疎酒伴，闲吟诗去寄诗僧。不才臃肿庄周木，无尽光明摩诘灯。解道本来无一物，未容尽逊岭南能。",
    "author": "陶梦桂"
  },
  {
    "id": "470955e0-cf2e-422a-990b-86c2e37bb5a1",
    "title": "次韵龚子辉",
    "paragraphs": "身计平生尽付天，归来环堵更萧然。君于客里怀新绂，我愧斋中祇旧毡。一见便论千古事，定教迟了十馀年。驽骀强欲追高躅，病骨摧颓怕受鞭。",
    "author": "陶梦桂"
  },
  {
    "id": "c6ad2cc3-5055-45b9-ab7d-548c1f8dcf3e",
    "title": "读传灯录",
    "paragraphs": "公案堆来高似山，人人沉着语言间。水中掬月徒辛苦，衣下寻珠只等闲。此事不从人世得，诸贤枉道法门艰。千山万水参禅者，行到穷时祇自还。",
    "author": "陶梦桂"
  },
  {
    "id": "472e73a0-e158-4141-b9c5-02ce34c5001c",
    "title": "游永福寺二首  其一",
    "paragraphs": "二十馀年不入山，重来疑是梦魂间。薰炉已冷灯犹在，经卷才收磬自闲。寂寂禅关人罕到，茫茫人世事多艰。朅来细说无生话，稳坐蒲团不忍还。",
    "author": "陶梦桂"
  },
  {
    "id": "1943d488-07b0-491c-8b56-5558ae9d23ef",
    "title": "游永福寺二首  其二",
    "paragraphs": "寺占吾乡好处山，半新半旧屋千间。水中莲似尼清浄，雨后云如僧退闲。石路教人修整过，芒鞋怕我往来艰。夜深火炬浑无用，长是天教月送还。",
    "author": "陶梦桂"
  },
  {
    "id": "f0bb023f-ebd5-460e-a64a-5aa3ee104a83",
    "title": "次韵陶明甫",
    "paragraphs": "寸质元非紫磨金，少时徒有济时心。中年世味谙常尽，晚节宗门趋向深。万境皆空何所着，百年未满得长吟。人间俯仰咸尘迹，惟有江山不古今。",
    "author": "陶梦桂"
  },
  {
    "id": "0f9cc37f-95db-48d0-afa9-40fb016ab8c0",
    "title": "约客",
    "paragraphs": "家在青山绿水间，柴门虽设亦常关。稠花浪蕊随时有，乐事赏心从古悭。世上人多为物役，眼前谁肯掣身还。君能不负平生约，袖有新诗慰病颜。",
    "author": "陶梦桂"
  },
  {
    "id": "cafff7c3-09e6-4397-b772-a8a476d78e0a",
    "title": "次韵王衡甫",
    "paragraphs": "野径溪桥取次行，山青水秀眼增明。身居尘外年年健，心到灰时事事轻。文阵挥戈吾退舍，诗坛歃血子同盟。直将修月拿云手，拾得人间句见成。",
    "author": "陶梦桂"
  },
  {
    "id": "d56dd048-dd8e-44b7-b0c0-549a18093f5b",
    "title": "次韵良佐",
    "paragraphs": "回也逍遥只寓言，参乎三省道真传。明知荣悴何由我，谁道修为亦属天。朝市山林皆寄耳，简编灯火故依然。穷年矻矻人休讶，山宅臞儒便是仙。",
    "author": "陶梦桂"
  },
  {
    "id": "531dc8ce-1ad6-4955-a08b-8e2220eb2a7a",
    "title": "次弓天锡送胡儒文韵",
    "paragraphs": "不论朝市与山林，两鬓难禁白发侵。物外休论天下事，书中要见古人心。老来酒债浑无有，公等诗名尽可寻。吟料从来无尽藏，江湖万里水云深。",
    "author": "陶梦桂"
  },
  {
    "id": "286d3aa1-6345-4209-ba73-56606f3b90e6",
    "title": "与弓王二尉谈诗二首  其一",
    "paragraphs": "从来造物只儿嬉，用舍行藏各一时。玉兔金乌元去速，晓猿夜鹤怪归迟。幸然三径菊如旧，且与两梅仙说诗。试问钓车茶具外，当时谁予伴天随。",
    "author": "陶梦桂"
  },
  {
    "id": "1d16194c-8064-402a-bfed-e15b2d713dd3",
    "title": "与弓王二尉谈诗二首  其二",
    "paragraphs": "雀罗门巷驻高车，霭霭停云满眼时。惟有故情来得得，却搜诗句步迟迟。北窗不放渊明卧，南涧同看子厚诗。要识吾侪长久处，此心如月镇相随。",
    "author": "陶梦桂"
  },
  {
    "id": "e1c3b7b5-acfa-400e-a990-69f10d728c23",
    "title": "良佐留别诗颇悽惋次韵叙闲居之乐以释之二首  其一",
    "paragraphs": "困人天气昼沉沉，饭罢茶瓯尽放深。笑领故人游竹洞，因寻诗句到梅林。已教儿去将诗写，又唤孙来把酒斟。行乐既知明日少，合如吾祖惜分阴。",
    "author": "陶梦桂"
  },
  {
    "id": "f6130ea7-fb8a-4ce4-941c-2ff5e4dc1873",
    "title": "良佐留别诗颇悽惋次韵叙闲居之乐以释之二首  其二",
    "paragraphs": "腾腾晓日夕还沉，浅浅秋江春又深。消息既知由造化，忧愁那得到山林。已吟有兴犹重和，未醉开樽任满斟。浮利浮名都莫问，只将诗酒送光阴。",
    "author": "陶梦桂"
  },
  {
    "id": "204fabaf-85e6-4949-9785-2fd42830e24c",
    "title": "次韵汪子与",
    "paragraphs": "生来骨相不如人，那更心空似此君。一见好书惟恐尽，每逢佳客怕言分。自知原宪贫非病，莫问琴张达是闻。吟罢不知身已老，莫教万里浄无云。",
    "author": "陶梦桂"
  },
  {
    "id": "ddd943e6-cc8a-46cb-b82a-4c5c5f484926",
    "title": "次韵粲上人",
    "paragraphs": "飞锡来寻避俗翁，不辞劈面受霜风。因君发被诗催白，知我颜须借酒红。秀谷几年千里隔，空寮今夕一灯同。恨无日暮碧云句，编入文通杂绶中。",
    "author": "陶梦桂"
  },
  {
    "id": "fd655273-6682-4fc7-a1a0-200ce335dded",
    "title": "同子兴赋雪中折带冰梅",
    "paragraphs": "雪里攀梅冷不胜，归来分插几空瓶。花间乱缀未凋玉，窗下细看元是冰。旋觉暖回还易散，只愁冻损独先零。诗翁贪看横斜影，未暝呼童急上灯。",
    "author": "陶梦桂"
  },
  {
    "id": "3311f183-f5b2-482e-9acb-fec86c811c3a",
    "title": "即事",
    "paragraphs": "桂花香处麝脐破，枫叶丹时锦帐开。天遣年华随水去，山将野色入帘来。镊残白发愁无迹，割尽黄云酒有材。不负小园佳景致，乘闲与客共徘徊。",
    "author": "陶梦桂"
  },
  {
    "id": "fd92beb4-e92b-488b-a990-6cad1c345219",
    "title": "八月十三夜月",
    "paragraphs": "人情何待十分圆，满目金波已浩然。明到杜陵头上发，寒侵郑老客中毡。中秋未必似今夕，好景其如又隔年。多谢望舒知此意，冰轮缓碾不加鞭。",
    "author": "陶梦桂"
  },
  {
    "id": "daaf1716-7e89-456b-8f92-f5a648b9df55",
    "title": "送范之侄谒留守别先生",
    "paragraphs": "不待吹嘘送上天，凌云意气自飘然。长江秋色将征旆，半夜霜威袭客毡。淝水功名须尔力，斜川风月了吾年。师门念旧如相问，为道衰颓怕着鞭。",
    "author": "陶梦桂"
  },
  {
    "id": "59b5201b-c72f-4480-9b71-fd580109d62a",
    "title": "酬坚大师",
    "paragraphs": "蜀山越峤倦跻攀，拄杖经年挂壁间。驹隙光中惊迅速，龙泉山里占清闲。但存宝藏明珠在，不管石头行路难。香冷磬残经卷了，倚栏静数暮鸦还。",
    "author": "陶梦桂"
  },
  {
    "id": "7b409925-7db2-4094-9fe7-4c701755f499",
    "title": "极高明楼饮散次韵二首  其一",
    "paragraphs": "有景可观无远近，新楼真是极高明。水因雨过多新进，枫到年来独老成。万顷烟波鱼得计，一天风月雁能鸣。醉馀客散清愁入，嘹亮渔舟笛数声。",
    "author": "陶梦桂"
  },
  {
    "id": "1563f606-583b-4bbb-8c7e-87161105b83a",
    "title": "极高明楼饮散次韵二首  其二",
    "paragraphs": "江练紧缠山脚白，露珠密簇草头明。一天秋意凄凉甚，几日西风酝造成。新月光中新雁过，暮云深处暮钟鸣。得君吟卷呼儿读，吹竹弹丝无此声。",
    "author": "陶梦桂"
  },
  {
    "id": "1a761621-1845-4b16-aa00-62e4a507c425",
    "title": "送胡上人游浙",
    "paragraphs": "大别山头访早梅，梅边邂逅笑颜开。十年一梦看看老，万水千山得得来。马祖话中心即佛，卢能偈里镜非台。即今了却此公案，便是公门及第回。",
    "author": "陶梦桂"
  },
  {
    "id": "bf0f7c89-7f96-4a27-85e0-ecd6f22fc875",
    "title": "黄澄伯下第以诗来访次韵",
    "paragraphs": "平塘水外竹三亩，古木阴中屋数间。天幸诸贤皆大用，分甘少病比长闲。百年世事皆前定，一枕清风无后艰。多谢新诗来慰借，不堪溢美欲封还。",
    "author": "陶梦桂"
  },
  {
    "id": "3d101ac7-d27c-4f65-8074-b54af8373c7c",
    "title": "题涂季儒愚安堂",
    "paragraphs": "而翁吉德怕人知，天与良孙一似之。自分随缘栖矮室，何曾弄巧蹈危机。人生怀抱祇平易，天下道涂皆坦夷。此语莫书堂上壁，客来徒说是和非。",
    "author": "陶梦桂"
  },
  {
    "id": "c87dd1ba-2b76-4fd0-8b9f-a65abfc5ea77",
    "title": "送饶守万仲衡葬次山园韵",
    "paragraphs": "尘埃满面雪蒙头，只合沧洲把钓钩。乡里故人今日少，山川英气一时收。绝怜逝者成千古，谁念凄其老一邱。野店相逢聊举酒，潸然苦泪落瓷瓯。",
    "author": "陶梦桂"
  },
  {
    "id": "f6ac65c2-bdd9-4648-b37d-d514ddeef396",
    "title": "先茔之左得生圹喜而示儿",
    "paragraphs": "鼓楼冈上旧坟头，又有山灵献寝邱。万里归来生处乐，一心甘向死前休。尽捐世事兼家事，但把嬉游当宦游。粝饭藜羹而办得，吾衰此外更何求。",
    "author": "陶梦桂"
  },
  {
    "id": "f7621b80-e606-45e1-990d-c8f8cb2d7e47",
    "title": "题竹巖丁直卿镂冰集",
    "paragraphs": "一片好诗如片月，半生愁杀镂冰翁。多情误以苦为乐，众体疑于异却同。几度手抄方刻枣，数茎发在已如蓬。江湖醉墨争驰骋，谁识巖灯夜夜红。",
    "author": "陶梦桂"
  },
  {
    "id": "40c98b0a-8c77-4bf6-a80f-6a47c3d94a37",
    "title": "登胡氏楼  其一",
    "paragraphs": "草际露华白，天边云浪开。好风何处起，和月入帘来。",
    "author": "陶梦桂"
  },
  {
    "id": "a7d7ab8e-420f-41dc-9394-10286c2c2e42",
    "title": "登胡氏楼  其二",
    "paragraphs": "水将罗带绕，山展画图开。二十年前客，身闲又此来。",
    "author": "陶梦桂"
  },
  {
    "id": "50155f04-3838-4167-a3f5-b5829b5379f0",
    "title": "感怀五首  其一",
    "paragraphs": "记得当年宴杏园，旁人尽道似神仙。全家自此废耕织，枉费公家多少钱。",
    "author": "陶梦桂"
  },
  {
    "id": "55af8c0c-19f7-492e-920d-c2ab1e51a0fc",
    "title": "感怀五首  其二",
    "paragraphs": "忆昔身章两度新，庭闱恨不拜双亲。虽然累赠光泉壤，还是酬恩未了人。",
    "author": "陶梦桂"
  },
  {
    "id": "e7258acc-cfba-41f2-a537-697c4636e019",
    "title": "感怀五首  其三",
    "paragraphs": "佐岳归来得自如，依然服色似芙蕖。儿童癡绝牵衣问，腰下如何不见鱼。",
    "author": "陶梦桂"
  },
  {
    "id": "08226748-2970-4eb2-ad11-9c4b7c472a5f",
    "title": "感怀五首  其四",
    "paragraphs": "心力较衰于少日，园池差胜似前原。畦蔬绕舍苔侵径，棘刺编篱竹打门。",
    "author": "陶梦桂"
  },
  {
    "id": "935f001c-08e1-4ad4-9a27-31b50ff53b97",
    "title": "感怀五首  其五",
    "paragraphs": "每忆间关离陷穽，一年剡壁一番新。虽无毫髦私于己，岂有涓埃及得人。",
    "author": "陶梦桂"
  },
  {
    "id": "1d29c649-b866-426b-aaf0-ac5c9806af6e",
    "title": "平塘三首次子辉韵  其一",
    "paragraphs": "归来荒却旧田园，手自诛锄又一番。江上清风终耐久，依然和月到柴门。",
    "author": "陶梦桂"
  },
  {
    "id": "7efeb89d-60a0-48e2-893e-e7998f37c534",
    "title": "平塘三首次子辉韵  其二",
    "paragraphs": "秋水清明镜不如，含羞照影独红蕖。莫因风冷嫌衣破，容我傍边看戏鱼。",
    "author": "陶梦桂"
  },
  {
    "id": "627853bd-278e-4fa2-8844-9caca993de16",
    "title": "平塘三首次子辉韵  其三",
    "paragraphs": "平筑三塘共一园，箇中宜著老癯仙。随缘妆点非难事，粗果闲花不值钱。",
    "author": "陶梦桂"
  },
  {
    "id": "f019d147-e621-4583-8088-2210b93f0ca1",
    "title": "赠神眼相士",
    "paragraphs": "边檄烟尘日涨天，天教老病唤归田。从君试问平塘水，更照衰容得几年。",
    "author": "陶梦桂"
  },
  {
    "id": "bf3ac510-dee4-44f1-8998-8532cc8ce32d",
    "title": "重次龚子辉平塘韵三首  其一",
    "paragraphs": "梦觉归来涉旧园，共寻幽事有梅仙。乍穿绿竹教成径，莫踏苍苔破却钱。",
    "author": "陶梦桂"
  },
  {
    "id": "d81b2655-e2dd-47da-b92c-d957578421b7",
    "title": "重次龚子辉平塘韵三首  其二",
    "paragraphs": "白发多时精力少，绿樽疎后简编亲。本无世上荣华分，莫作山间懒惰人。",
    "author": "陶梦桂"
  },
  {
    "id": "86fbac6a-3a1f-4139-ab61-13aef49f0020",
    "title": "重次龚子辉平塘韵三首  其三",
    "paragraphs": "家园指拟似淇园，惜笋兼存上下番。若与此君情分薄，应无风月到吾门。",
    "author": "陶梦桂"
  },
  {
    "id": "16eec1d4-99fe-4b83-9501-f1bc46cf0f0e",
    "title": "重九与坚大师登坟庵新阁因忆癸巳岁此日同在益昌道中行役之劳遂成一绝",
    "paragraphs": "茱萸笑把登高阁，菊蕊才堪荐一觞。却忆当年关表路，无花无酒更凄凉。",
    "author": "陶梦桂"
  },
  {
    "id": "5d54ea99-84c5-4fe7-b443-20a010c1f862",
    "title": "舟次卷雪楼四首  其一",
    "paragraphs": "簿书期会不相关，老眼如何不得闲。景物无端故勾引，淮山尽处又庐山。",
    "author": "陶梦桂"
  },
  {
    "id": "d8ece274-326e-47c6-8b5a-a04d23a48976",
    "title": "舟次卷雪楼四首  其二",
    "paragraphs": "踏遍三边过剑关，故山风月几年闲。如今著我中间住，风月无缘独占山。",
    "author": "陶梦桂"
  },
  {
    "id": "31a118f7-00ad-4cf9-a17e-a7e0e36c9279",
    "title": "舟次卷雪楼四首  其三",
    "paragraphs": "生怕老来先告老，却于闲处不禁闲。不将黄卷遮双眼，便捲朱帘看远山。",
    "author": "陶梦桂"
  },
  {
    "id": "3099cd97-fabe-48b7-abe3-28197c9cf647",
    "title": "舟次卷雪楼四首  其四",
    "paragraphs": "虎豹从渠守九关，不求进步只求闲。归装幸有新诗在，一字千金尽买山。",
    "author": "陶梦桂"
  },
  {
    "id": "27857c03-b77d-4902-8317-68529fddda0d",
    "title": "怀帅书黄先生余时次万安先生开阁九江檄莫底",
    "paragraphs": "碧落班中出镇时，红莲幕里我栖迟。四年两地无消息，好倩西风为寄诗。",
    "author": "陶梦桂"
  },
  {
    "id": "a6cc9386-b06a-4647-a68c-819e305bc3b1",
    "title": "书事",
    "paragraphs": "有书有史聊遮眼，半瓦半茅还是家。莫道幽人无受用，铜瓶徧插木犀花。",
    "author": "陶梦桂"
  },
  {
    "id": "e5d71511-6d12-4e3e-b144-74721e9a6683",
    "title": "谩兴",
    "paragraphs": "图书丛里清癯老，山水光中潇洒家。除却栽花栽竹外，更将何事作生涯。",
    "author": "陶梦桂"
  },
  {
    "id": "ce6e1f3e-031f-41f5-a2d6-f84b7b79c049",
    "title": "同子辉月下观梅二首  其一",
    "paragraphs": "风声不作寒无力，云翳才收月有华。清兴牵人眠不得，开门共看古梅花。",
    "author": "陶梦桂"
  },
  {
    "id": "497b5b77-678f-4afb-818d-de8804d37c1a",
    "title": "同子辉月下观梅二首  其二",
    "paragraphs": "白发从来羞月色，弊衣那更带霜华。三生结习依然在，贪看寒梅几树花。",
    "author": "陶梦桂"
  },
  {
    "id": "28717ebc-9b96-4232-acfb-aa3a047006d0",
    "title": "次友人韵",
    "paragraphs": "绿竹漫山元积玉，青苔满地又流钱。箇般也怕难消受，日炷炉薰答上天。",
    "author": "陶梦桂"
  },
  {
    "id": "c850c069-9432-4258-bead-eb867c36aaca",
    "title": "赠眼科舒医士",
    "paragraphs": "此老年来医有灵，病眸才洗便增明。教侬还尽读书债，头白依然对短檠。",
    "author": "陶梦桂"
  },
  {
    "id": "f85317b8-8020-4488-add9-e1b97e240830",
    "title": "老梅",
    "paragraphs": "早年锄月手亲栽，看到成阴结子来。二十馀年如一梦，归来五度见花开。",
    "author": "陶梦桂"
  },
  {
    "id": "4a8892ce-d6f0-49bb-b388-98cdf2712846",
    "title": "稚梅",
    "paragraphs": "更好轩中几报春，幽人去后化为薪。向来花在孙枝上，一笑相看似故人。",
    "author": "陶梦桂"
  },
  {
    "id": "28e26997-6144-4989-bdbe-513de36e4ee0",
    "title": "桑",
    "paragraphs": "密叶柔条绿更腴，几年培植费工夫。牡丹剩费医治力，曾有丝毫利益无。",
    "author": "陶梦桂"
  },
  {
    "id": "b7551d31-8e02-403b-9bca-a6e3be02003d",
    "title": "柘",
    "paragraphs": "老矣能消几许衣，一株休论几钩丝。垂杨舞彻鶑歌歇，且看东风舞柘枝。",
    "author": "陶梦桂"
  },
  {
    "id": "0bf58d37-53cc-44ee-b9bd-f7addc0ea0ba",
    "title": "金灯花",
    "paragraphs": "紫磨真金百炼成，花神妆点似灯明。胆瓶盛取当书案，白首韩公对短檠。",
    "author": "陶梦桂"
  },
  {
    "id": "3eafdbef-baad-4e31-9f28-41449d033740",
    "title": "古樟",
    "paragraphs": "抱合材堪任栋梁，斧斤相引到明堂。何如生近幽人屋，岁晚相看各老苍。",
    "author": "陶梦桂"
  },
  {
    "id": "2a12d3ed-1f4f-4fc1-b624-6b8e614e7f02",
    "title": "种梅",
    "paragraphs": "矮窗元向竹边开，竹已森然只欠梅。新种一株花尚少，暗香早逐细风来。",
    "author": "陶梦桂"
  },
  {
    "id": "366150a1-0a95-4d6e-8c45-6897e7006b50",
    "title": "小桃源",
    "paragraphs": "干坤无处著臞仙，乞与桃源小洞天。不用穷源防失路，桃花尽处便回船。",
    "author": "陶梦桂"
  },
  {
    "id": "a234e511-d522-4e83-a046-f89d391513f8",
    "title": "桃",
    "paragraphs": "谁从王母觅来栽，等得花开结子来。我种数株能几久，有花如锦子如杯。",
    "author": "陶梦桂"
  },
  {
    "id": "a7796890-1656-43fb-b7ba-625bb8700003",
    "title": "李",
    "paragraphs": "仙李栽培旧满门，归来仅有一株存。年年碧实和烟摘，老子未尝先乞孙。",
    "author": "陶梦桂"
  },
  {
    "id": "b9a063a6-14ae-47d8-ba94-dbf3a85a507f",
    "title": "双枫",
    "paragraphs": "山缘何事也穷空，百里冈峦化作童。莫道吾庐无认处，行人远远见双枫。",
    "author": "陶梦桂"
  },
  {
    "id": "c6b1dff1-5845-47f7-8d1b-201a36f9a937",
    "title": "梧桐",
    "paragraphs": "妆点山居要碧梧，向来培植费工夫。一株随风成仙去，留得孙枝乞凤雏。",
    "author": "陶梦桂"
  },
  {
    "id": "a5a63aee-8071-4acd-aa25-c2da473bb345",
    "title": "孤松",
    "paragraphs": "傲睨风霜老更臞，旁边著我未为孤。向来元亮盘桓后，试问曾逢我辈无。",
    "author": "陶梦桂"
  },
  {
    "id": "2e1b1930-0259-4dbb-b38c-c9a7a7cd7663",
    "title": "苦竹",
    "paragraphs": "住近幽人善卜隣，少陵诗句岂虚文。平生清苦过于我，祇合呼为苦节君。",
    "author": "陶梦桂"
  },
  {
    "id": "0167caa3-efb9-451b-96f9-aac47cc6478c",
    "title": "山矾",
    "paragraphs": "香远花繁叶耐冬，人人道与木犀同。一般赛得木犀过，能为人间报岁丰。",
    "author": "陶梦桂"
  },
  {
    "id": "ff719f83-612d-4cce-ad12-2c85b9898aee",
    "title": "拒霜",
    "paragraphs": "消磨水上芙蓉了，岸上难兄正木彊。遭际东坡一题品，后来祇合字宜霜。",
    "author": "陶梦桂"
  },
  {
    "id": "40b1b5e0-4d34-471c-be40-3c045efe92cb",
    "title": "挽故知容州朝请陶公  其一",
    "paragraphs": "游宦天西北，心随造物游。春风郧子国，明月岳阳楼。政出黔黎喜，名高夷狄愁。案巡边万里，风雪破貂裘。",
    "author": "丁师正"
  },
  {
    "id": "a18fc8de-b01a-4129-9c84-e859487c9396",
    "title": "挽故知容州朝请陶公  其二",
    "paragraphs": "嚼得菜根断，诗寒骨更臞。爱民心雪白，报国鬓霜枯。仕久衣长破，归来屋亦无。全家寄僧舍，冰冻折吟须。",
    "author": "丁师正"
  },
  {
    "id": "ec00c9b6-704d-43d4-bb74-186b33ea9996",
    "title": "挽故知容州朝请陶公  其三",
    "paragraphs": "万影奔朝市，归山见一人。青云莫相附，白雪不生尘。暖日眠松石，凉风岸葛巾。依然旧原宪，猿鹤伴清贫。",
    "author": "丁师正"
  },
  {
    "id": "2bd3dbfc-f00b-45dc-ba82-ddd8912dee14",
    "title": "挽故知容州朝请陶公  其四",
    "paragraphs": "苦硬黄花节，霜枝香更清。干坤一庞老，今古两渊明。白玉难重见，孤冰不复清。梦中期会面，雪涕话平生。",
    "author": "丁师正"
  },
  {
    "id": "1237fb28-36d9-4955-97a8-805357bf7727",
    "title": "挽故知容州朝请陶公  其五",
    "paragraphs": "揖坐楼头夜，酒杯生菜盘。交情三月暮，细雨一灯寒。谈笑响如在，赓酬墨未干。死生千古别，西日照阑干。",
    "author": "丁师正"
  },
  {
    "id": "a0aebfb3-91b2-486b-a163-1117909c5fce",
    "title": "饮故祭酒黄公园林",
    "paragraphs": "记曾飞矢集蛮毡，一着鞭争万骑先。邑篆媿分炎瘴地，朝衣犹惹御炉烟。莲塘小饮香随艇，月榭高吟水压天。此日隔花参簿尉，乌纱同乐太平年。",
    "author": "江安止"
  },
  {
    "id": "a5155b78-cc05-4b8e-80d7-ab8b67bee2e0",
    "title": "次唐彦猷顾亭林韵",
    "paragraphs": "兰若王家像，相望博陆居。衣冠尘易暗，箫鼓祭全疎。草色侵花径，潮声过夕墟。遗风犹可想，吊古一觞馀。",
    "author": "张尧干"
  },
  {
    "id": "06db2d6d-d8dd-4b7d-886f-d878779bbb15",
    "title": "句",
    "paragraphs": "宦情薄于水，吟鬓早为霜。",
    "author": "高横槎"
  },
  {
    "id": "8689dbd0-ae18-498f-b8a7-8342adf98507",
    "title": "闲咏",
    "paragraphs": "年踰八袠雪蒙头，时对亲朋话旧游。万事无心闲日月，一杯有味小公侯。癡儿粗尔逃讥议，家训从来戒刻掊。世道渐艰宜勇退，为吾及早理松楸。",
    "author": "龚炳"
  },
  {
    "id": "d7873005-83f6-4a3e-8725-0d14099b637a",
    "title": "服椒法歌",
    "paragraphs": "青城山老人，服椒得妙诀。年过九十馀，貌不类期耋。再拜而请之，忻然为我说。蜀椒贰斤净，解盐六两洁。糁盐慢火煮，煮透滚菊末。初服十五圆，早晚不可辍。每月渐渐增，累之至二百。盐酒或盐汤，任君意所歠。服及半年间，胸膈微觉塞。每日退十圆，还至十五粒。俟其无碍时，数复如前日。常令气熏蒸，否则前功失。饮食蔬果等，并无所忌节。一年效即见，容颜顿悦泽。目明而耳聪，须乌而发黑。补肾轻腰身，固气益精血。椒温盐亦温，菊性去烦热。四旬方可服，服之幸毋忽。逮至数十年，功与造化埒。耐老更延年，不知几岁月。嗜慾若能忘，其效尤卓绝。我欲世人安，作歌故怛切。",
    "author": "陈晔"
  },
  {
    "id": "4c6e7008-3253-4b29-8bab-917f707c9af8",
    "title": "毛希元隠居庐山卧龙瀑",
    "paragraphs": "毛子骂吴曦，蜀山渺孤愤。五老急扣聘，延留如大宾。龙分自眠地，蕙帐饶珠蠙。巖花开恨晚，谷鸟鸣先春。弔古一沉思，千载多逸民。登高一长望，万里皆积云。子勇书印历，忧愤著弥纶。曷不草露布，从容静风尘。低头汲涧曲，煮豆萁为薪。沮溺士之耻，昔贤终贱贫。",
    "author": "叶述"
  },
  {
    "id": "04ac2d57-56da-4646-abd7-c77250fba83b",
    "title": "征夫",
    "paragraphs": "白骨茫茫散不收，朔风吹雪度瓜州。残阳欲落未落处，照尽行人今古愁。",
    "author": "喻汝楫"
  },
  {
    "id": "b9b36969-dbf9-4948-a851-2ca1634cc1bf",
    "title": "题赵千里夜潮图",
    "paragraphs": "八月钱塘江上水，风静浪平清澈底。夜半潮声带月来，沙头眠雁还惊起。何人一幅鹅溪绢，画出长江千万里。莫道波声静不闻，请君默坐聊倾耳。",
    "author": "名山樵子"
  },
  {
    "id": "d5ff71a2-7790-46cc-8bf4-b6c1c9cfb2b5",
    "title": "宿横山祷雨",
    "paragraphs": "寸心忧国愿年丰，晓挈枫香入翠峰。幸有一坛瞻斗象，岂无尺水起渊龙。松风不住雨声碎，岚雾常随云气浓。愿觅天瓢一滴水，三符需梦慰三农。",
    "author": "林棐"
  },
  {
    "id": "d085406c-6654-428a-bf98-ade393a2b657",
    "title": "泛剡",
    "paragraphs": "水阔无风似有风，芦花摇落橹声中。鸥无一点惊猜意，认作当时载雪翁。",
    "author": "林棐"
  },
  {
    "id": "253e0a77-ac38-4f6c-bb95-eb9a387c6bcd",
    "title": "游武夷作  其一",
    "paragraphs": "阆风元不隔扃扉，桑柘松筠匼匝围。溪贯一原藏曲折，山罗万象欲腾飞。仙坛起雾成丹灶，玉女披霞作䌽衣。寂寂幔亭天籁息，笙箫疑向夜深归。",
    "author": "陈韡"
  },
  {
    "id": "091ce567-9149-47e2-a091-a0d68ad368c2",
    "title": "游武夷作  其二",
    "paragraphs": "来为羣元扣右扉，香生琼宇碧油围。前驺所过风俱静，幽鸟不惊云与飞。清啸一山旋暮角，和蒸九曲未秋衣。胜游英槩真奇遇，卷入豪端放棹归。",
    "author": "陈韡"
  },
  {
    "id": "03e2beae-0404-4bb0-bf8c-5fb1b3e3e3a5",
    "title": "武夷筑精舍",
    "paragraphs": "浮世何尝有定居，惬情便可著茅庐。久知名利为缰锁，爱此溪山似画图。种菊疎篱慕陶令，栽梅浅水学林逋。只须此地延风月，休问君王乞鑑湖。",
    "author": "陈韡"
  },
  {
    "id": "f0cd9aba-36fa-44ba-adaa-49c322471358",
    "title": "初夏郊行",
    "paragraphs": "羽檄暂稀槐昼永，出郊远眺得神清。田间野水纵横注，林外娇鶑自在鸣。为羨僧闲逢寺饮，要知民乐遶村行。逢迎尚有山花在，见识闻香不识名。",
    "author": "陈韡"
  },
  {
    "id": "ec98805f-8e44-430d-9d2f-052cd4972c3c",
    "title": "句",
    "paragraphs": "寄语园丁勤刬草，有时病叟出看花。",
    "author": "陈韡"
  },
  {
    "id": "bd218d68-7031-4a69-a1b7-eedac12b7a00",
    "title": "挽德润",
    "paragraphs": "力挽端平疏，追还元祐风。祇今名未正，自古直难容。去国身如叶，忧时鬓易蓬。转输烦计使，镇抚仗元戎。化寓文章内，人游礼乐中。五年怀赤子，一念契苍穹。宠仅优奎阁，言犹简帝聪。顿忘前席召，虚抱死疆衷。预决同师鲁，先知即了翁。至诚存素履，定力见临终。族党哲人逝，朝家善类空。我为天下哭，非但哭吾崇。",
    "author": "方审权"
  },
  {
    "id": "f86e1435-565f-44f4-9025-f3befe9aa789",
    "title": "题秀江亭",
    "paragraphs": "经行塔下几春秋，每歎无缘到上头。今日登临方觉险，不如归去卧林丘。",
    "author": "李宗勉"
  },
  {
    "id": "2401429c-eab6-478c-be74-7476dda63f91",
    "title": "句",
    "paragraphs": "公来无琴鹤，公去有芒鞋。",
    "author": "林自知"
  },
  {
    "id": "b923ba0c-d854-4d9f-9081-3018041705cd",
    "title": "夜泊浯溪  其一",
    "paragraphs": "舣舟和月上𢈪亭，风露凄寒酒易醒。谁为漫郎写幽思，度香桥下水泠泠。",
    "author": "董鸿道"
  },
  {
    "id": "6411db58-6910-4381-bef5-73d2ff8da572",
    "title": "夜泊浯溪  其二",
    "paragraphs": "二十年前八桂回，摩挲苍藓读碑来。如今再自浯溪过，折得梅花伴酒杯。",
    "author": "董鸿道"
  },
  {
    "id": "38b7240b-35fb-4bbc-a4ca-8420487ddebe",
    "title": "答友人二首  其一",
    "paragraphs": "著书非为进，岁久漫成编。道遇言非赘，身幽志自坚。种瓜新学圃，艺稻晚知田。吾事未多阙，衣裾莫浪褰。",
    "author": "戴仔"
  },
  {
    "id": "ba5a33a4-0731-4641-a1a9-689cad148a60",
    "title": "答友人二首  其二",
    "paragraphs": "说经蠡测海，且欲付家藏。难为越言雪，徒令鬓似霜。荷君心见许，顾我道非长。若肯嫔王内，当为时世装。",
    "author": "戴仔"
  },
  {
    "id": "e94d7b35-e480-4518-8b32-1d9b27af4989",
    "title": "偶成",
    "paragraphs": "尚想夷与齐，求仁无怨啧。谁传采薇音，荒哉太史笔。",
    "author": "戴仔"
  },
  {
    "id": "f1359d14-94f7-4d22-88ef-4ba66d5cb7ab",
    "title": "白水山",
    "paragraphs": "高空重素练，界断碧山纹。雪浪冲天下，风涛带雾分。乌尖峰顶水，馿迹岭头云。几欲乘槎访，星河没夕曛。",
    "author": "王栐"
  },
  {
    "id": "51482267-acb1-4a29-8064-3e5ed06be784",
    "title": "及第谢恩",
    "paragraphs": "圣朝更化广蒐贤，丹陛遥瞻穆穆天。历数万年垂统正，精微一理得心传。输忠敢罄刘蕡胆，擢第应同李郃肩。四海尚期王德洽，小臣稽首颂周篇。",
    "author": "吴必达"
  },
  {
    "id": "55228474-4137-4445-8967-ca7c69d198d2",
    "title": "句",
    "paragraphs": "读罢西铭日未斜。",
    "author": "郑思忱"
  },
  {
    "id": "cd47f889-d90d-43f2-b8d7-603eec2f1186",
    "title": "炼丹观",
    "paragraphs": "天地为炉变化间，丹砂点石石成丹。丹成遗灶空陈迹，留与高人图画看。",
    "author": "黄甲"
  },
  {
    "id": "9fa86c46-eba4-4f78-8e88-1fa0e49205bc",
    "title": "石城峰",
    "paragraphs": "岧峨第二石城峰，雉堞天然不费工。妙典飞昇何处是，城头咫尺紫霞宫。",
    "author": "黄甲"
  },
  {
    "id": "1130908f-46d0-47dc-9d55-42e1eec6a1cf",
    "title": "桂林峰",
    "paragraphs": "第八峰高是桂林，安期曾度马明生。箇中自有通仙路，拂袖天香影里行。",
    "author": "黄甲"
  },
  {
    "id": "46432aba-15c3-4c55-980a-bf5e70abb9c3",
    "title": "第七渡",
    "paragraphs": "仙源七渡更流长，鹅管瓶头滴乳香。触处巖前如雨泻，举瓢挹处讶天浆。",
    "author": "黄甲"
  },
  {
    "id": "f4ccecd8-6936-41de-8ca4-d1e58724ba56",
    "title": "第八渡",
    "paragraphs": "八渡凉生五月秋，琼花六出似浮沤。掬来睥睨真如雪，不觉轻寒动玉楼。",
    "author": "黄甲"
  },
  {
    "id": "c5b91359-0225-4cc1-a891-b1af7dde0f2f",
    "title": "永福寺",
    "paragraphs": "永福丛林古道场，烟霞深处白云堂。木鱼堂下常虚设，击动龙王无处藏。",
    "author": "黄甲"
  },
  {
    "id": "9d25e438-5ddb-431e-82d7-c8afb2b760a4",
    "title": "鲁女观",
    "paragraphs": "见说当年鲁女冠，长年向此饵金丹。一朝羽化无人识，野鹤孤猿绕紫坛。",
    "author": "黄甲"
  },
  {
    "id": "1f4b6b23-a7c6-4473-ab89-1d1e879ec2aa",
    "title": "玉琯巖",
    "paragraphs": "桥山往日葬衣冠，玉琯深藏在此山。料得当时十二牧，也随龙驾到其间。",
    "author": "黄甲"
  },
  {
    "id": "0312658b-14d9-49fb-a810-38bbea26017d",
    "title": "月帔巖",
    "paragraphs": "仙翁骑鹤上青冥，月帔空留松桂林。遮断世尘无点污，横拖一抹翠烟深。",
    "author": "黄甲"
  },
  {
    "id": "593ef4f7-b264-4cdb-abd4-561b7a0fa7fa",
    "title": "羊权山",
    "paragraphs": "闻道仙人萼绿华，曾来此地访仙家。青衣数十随行处，环珮纷纷香雾车。",
    "author": "黄甲"
  },
  {
    "id": "075adcba-270d-4ead-903a-157a49d9b2d8",
    "title": "白孩儿莲",
    "paragraphs": "玉质冰姿出淤泥，花间朶朶簇孩儿。不因洁白身清净，安得灵根孕九疑。",
    "author": "黄甲"
  },
  {
    "id": "7b07b5ce-f878-412a-842d-0bc1f426f4e6",
    "title": "龙须草",
    "paragraphs": "龙卧寒潭漾碧虚，风云变化只须臾。奋髯骧首无人问，错认巖头草似须。",
    "author": "黄甲"
  },
  {
    "id": "ee875d56-1b39-45b1-8122-499624ac91f5",
    "title": "题赵千里夜潮图",
    "paragraphs": "烟苍苍，江茫茫，明月夜挂天中央。奔潮不尽当日恨，金波怒，捲虬龙。长浦口，秋飞扬，鸥雁不眠声周章。风高沙涨望难到，羽翰但逐潮低昂。窗间帘炷香，开卷有素商。何须八月上钱唐，对此秋涛生锦囊。",
    "author": "周假庵"
  },
  {
    "id": "9ec13be4-634e-45bf-b6df-21ac2220ab6f",
    "title": "赠胡季昭",
    "paragraphs": "澹菴久死瘴江滨，依旧归来侍禁宸。浩歎宗孙长去国，从知志士不谋身。皇天若假令多算，圣代终无弃□□。我时阅报痛生哀，洒泪南詹吊象台。今日方知公有子，皇天祐善世生才。",
    "author": "叶梦得"
  },
  {
    "id": "842e3f31-028f-41da-90a4-3df2db6132d0",
    "title": "鹅湖山",
    "paragraphs": "鹅王牧群鹅，浊世肯下游。积水近天阙，有时戏沉浮。老禅天人师，领略倾九州。初开选佛场，坐断诸峰头。当时江东西，海纳吞众流。岁晚徙山麓，华堂跨龙楼。至今韦公碑，照耀苍崖幽。陈迹记往昔，登临纵冥搜。重来岁月疾，俯仰五十秋。抚事一太息，何从问马牛。惟馀拱把木，百尺环道周。成坏各有时，干戈今少休。空怀三宿恋，为汝半日留。钟声远送客，雾雨昏林丘。",
    "author": "叶梦得"
  },
  {
    "id": "f82c3b9c-f9b9-4e07-b898-443b1682bff5",
    "title": "石井",
    "paragraphs": "神龙傲幽蛰，睡美得所安。宇宙岂不广，敛收寄深蟠。不知九地藏，何似海滨宽。谩作无底窦，言依小巑岏。微流出绀地，碧玉储清寒。乱木共苍翠，佛宫荫檀栾。宁怀帝者家，未暇排云端。油云有时去，雾雨森蒙漫。聊从老农戏，旱魃不可干。客行度嵌巖，尘土疲跨鞍。愿借壁间瓢，一饮凉肺肝。",
    "author": "叶梦得"
  },
  {
    "id": "665ba3e8-7f90-4360-8219-07ff450cc050",
    "title": "游洞霄",
    "paragraphs": "群山皆玉立，中有一峰危。天近秋云薄，松深夜月迟。洞因寻药入，席为听泉移。此趣无人会，临风酒一巵。",
    "author": "薛泳"
  },
  {
    "id": "5bb8d0b9-6772-465d-8015-b64e0c51c1d1",
    "title": "句  其一",
    "paragraphs": "柳断桥方出，烟深寺欲浮。",
    "author": "薛泳"
  },
  {
    "id": "650065ba-7579-44fa-8210-3b10358ccece",
    "title": "句  其二",
    "paragraphs": "归心如病叶，一片落江城。",
    "author": "薛泳"
  },
  {
    "id": "73937b0e-9e1e-4a5c-b948-c57aa85f41f4",
    "title": "寄薛泳",
    "paragraphs": "长安君别后，动即是相思。料想还家日，胜如为客时。江寒惊梦断，路远得书迟。几度空凝望，春风又柳丝。",
    "author": "杜北山"
  },
  {
    "id": "b26b5078-45fc-41d1-ba79-3d180842f548",
    "title": "寄吴梦鹤",
    "paragraphs": "怜君如泛梗，漂泊竟何之。经岁无来信，还家是几时。秋高鸿过少，地冷菊开迟。屡夕寒灯下，秋吟只自知。",
    "author": "杜北山"
  },
  {
    "id": "4f102d8c-d0ea-49ed-b719-c3f37c058c8e",
    "title": "元日",
    "paragraphs": "凤历首春王，三元启运昌。衣冠充闾里，云物动笙簧。共舞椒花醉，真成机械忙。人生当此日，何必古羲皇。",
    "author": "赵淦夫"
  },
  {
    "id": "2248dba0-0d68-44f1-add4-f29bd9d63393",
    "title": "祷正一真君",
    "paragraphs": "未登龙虎榜，且登龙虎山。一见三清易，三年一第难。剑埋光射斗，鸡鸣晓度关。干坤谁整顿，拟伴赤松閒。",
    "author": "夏元鼎"
  },
  {
    "id": "25133c12-9a00-4bb4-8450-e01d811d38a8",
    "title": "题壁二首  其一",
    "paragraphs": "世学金丹乱似麻，谩将心肾向人夸。眼前有药无人识，火里栽莲长道芽。",
    "author": "夏元鼎"
  },
  {
    "id": "1117f301-b574-4e19-b4f7-8baa86016337",
    "title": "题壁二首  其二",
    "paragraphs": "崆峒访道屈尊乎，万卷丹书看转愚。着破铁鞋无觅处，得师全不费功夫。",
    "author": "夏元鼎"
  },
  {
    "id": "994ef85f-2744-4cf7-867a-7c41328842c3",
    "title": "黄鹤楼",
    "paragraphs": "长江巨浪拍天浮，城郭相望万景收。汉水北吞云梦入，蜀江西带洞庭流。角声交送千家月，帆影中分两岸秋。黄鹤楼高人不见，却随鹦鹉过汀洲。",
    "author": "游似"
  },
  {
    "id": "3347fd59-457a-469e-9870-5f55ca29ce61",
    "title": "登云巖塔二绝  其一",
    "paragraphs": "湖迥山明玉宇澄，浮图绝顶快高登。天风吹我今宵梦，多在瑶台十二层。",
    "author": "方万里"
  },
  {
    "id": "37ea4d9a-8713-4339-8deb-440e903d06ee",
    "title": "登云巖塔二绝  其二",
    "paragraphs": "窣堵崔嵬置曲栏，不知身在碧云端。墨题便是慈恩约，只尺联镳上广寒。",
    "author": "方万里"
  },
  {
    "id": "51a63b44-35fe-4515-bfd7-3abd28dd1b46",
    "title": "齐云菴",
    "paragraphs": "齐云山特立，古刹悬危壁。翠竹舞柔风，高峰耸红日。龙井冽生寒，冰房清澈骨。半空神气怡，恍入羣仙窟。仰盼天河明，俯濯龙潭碧。白云任去留，好鸟时栖息。一笑尘世空，此乐复何极。",
    "author": "文洪源"
  },
  {
    "id": "bc0d77a4-f771-4ee5-828b-0c8a1b49d386",
    "title": "雁湖",
    "paragraphs": "梅艳凌霜带雪馀，露华洗尽玉生肤。东方千骑催人去，聊折春风寄雁湖。",
    "author": "史公亮"
  },
  {
    "id": "c3e589f6-b069-4ff0-89f9-c98fe31d53f5",
    "title": "贺人生女",
    "paragraphs": "祥光子夜都明彻，婷婷仙子来仙阙。精神玉雪比不如，犹带蓬莱秋夜月。郎罢今晨莫世情，那知便不显门庭。我来只诵香山句，不重生男重生女。",
    "author": "王大烈"
  },
  {
    "id": "1953a1f1-3bb8-4d2e-aa70-1a92765b438e",
    "title": "贺生子索杯",
    "paragraphs": "小童门外走双壶，知是君家毓掌珠。前语果然符老蚌，这番不可学干乌。且将诗句为君问，还有婆杯惠我无。莫怪明朝东阁地，要教泥醉索人扶。",
    "author": "王大烈"
  },
  {
    "id": "6de768bc-eaff-4540-8c24-6584c78fdb1e",
    "title": "绝句",
    "paragraphs": "弧矢重悬旧礼仪，郎君又产玉麟儿。便烦着眼从头看，的似徐卿二子奇。",
    "author": "王大烈"
  },
  {
    "id": "f187775d-501f-41ee-ba9d-92f347948da8",
    "title": "律诗",
    "paragraphs": "才入新秋节，君家又得珠。石麟天上种，丹凤穴中雏。喜羨徐卿有，休夸伯道无。他年双折桂，携手上云衢。",
    "author": "王大烈"
  },
  {
    "id": "5118060f-adfb-42d7-84c9-3808eaa21243",
    "title": "自庆生次子",
    "paragraphs": "屈指春归三月馀，葱葱佳气应充闾。人言再入长庚梦，我喜新添万卷书。栗爱从渠自年少，兰芬看尔长庭除。吾家积善由来久，当继公侯衮衮馀。",
    "author": "王大烈"
  },
  {
    "id": "13a11012-2b77-4431-a673-fecc52e7e6f8",
    "title": "贺人双生",
    "paragraphs": "白石山川贵可知，公侯衮衮应斯时。蓝田美玉双呈瑞，沧海明珠两朶奇。从此一门成薛凤，如今三子胜徐麒。东君更有灵椿寿，看取他年折桂枝。",
    "author": "王大烈"
  },
  {
    "id": "5697676f-2262-4d03-9bf9-8cfa85ec1354",
    "title": "贺生次子",
    "paragraphs": "昔也惟珍一角麟，如今双璧更惊人。今朝苏子晋朝陆，许事从初又一新。",
    "author": "王大烈"
  },
  {
    "id": "1db267fc-3aac-48ba-b1b5-a0a8be7435df",
    "title": "王氏螟罗氏子",
    "paragraphs": "庚星一点光无涯，日来飞入江东家。江东江左旧声气，叔氏得之真差事。归来瑞光凌九虚，叔氏喜亦盈眉须。家人惊起偏物色，袖中却得真英物。螟蛉须信逢蜾蠃，莫惜丁甯长类我。他年解有速肖时，会振风流旧江左。",
    "author": "王大烈"
  },
  {
    "id": "69ff8c47-4ed0-4e18-b4e6-d35cb9d5976e",
    "title": "贺人生子  其一",
    "paragraphs": "蚌胎未老出明珠，或表高门庆有馀。我病阻为汤餠客，人言的是凤凰雏。硗硗头角奇男子，衮衮公侯大丈夫。寄语王浑防跨灶，阿戎清赏只须臾。",
    "author": "王大烈"
  },
  {
    "id": "b45775c0-643c-4b41-8324-55ab77c6b412",
    "title": "贺人生子  其二",
    "paragraphs": "尽道生来骨相奇，若非凤种必麟儿。几年仙李蟠根固，一颗蟠桃结子迟。岐嶷两全真鲜克，之无二字已先知。徐卿衣钵今传取，衮衮公侯看异时。",
    "author": "王大烈"
  },
  {
    "id": "ee567981-d9e4-4301-95b9-6aa8f0aa080f",
    "title": "自赞",
    "paragraphs": "心事茫然两鬓斑，十年空走利名关。算来只合苔矶坐，钓不得鱼犹得閒。",
    "author": "叶元素"
  },
  {
    "id": "a73f0f0e-4222-47e7-8d5a-45311026bb05",
    "title": "绝句",
    "paragraphs": "家住夕阳江上村，一湾流水护柴门。种来松树高于屋，借与春禽养子孙。",
    "author": "叶元素"
  },
  {
    "id": "10797e2e-7d0e-4070-ae2b-288046b1bf9d",
    "title": "渔家杂兴",
    "paragraphs": "鸣榔声里过吴松，月似银槃贴水中。网得锦鳞鱼数尾，岂无一尾是蛟龙。",
    "author": "叶元素"
  },
  {
    "id": "1aa7fab8-e3c5-4635-9d3f-7c7111433b98",
    "title": "留宿山家",
    "paragraphs": "山翁留我宿，行倦看羣捷。黄□满山落，白猿终夜啼。枕边千里梦，窗外一声鸡。明日登程去，何村日又西。",
    "author": "叶元素"
  },
  {
    "id": "b914857b-b0ca-43ba-a9e1-cbb6735a3b43",
    "title": "山寺",
    "paragraphs": "一树桃花一半空，不堪狼籍梵王宫。山僧手把青鸾尾，背却东风扫落红。",
    "author": "叶元素"
  },
  {
    "id": "e6b4bd0a-90a9-4741-899d-389d65eac49a",
    "title": "送友人从军",
    "paragraphs": "斗酒不为薄，饯君千里行。时危见豪杰，年少易功名。旗影龙蛇动，甲光霜雪明。天山三箭定，不请羽林兵。",
    "author": "叶元素"
  },
  {
    "id": "f3efde28-d4c1-43b3-a193-30a0344259dc",
    "title": "次韵何安节抚机",
    "paragraphs": "送别邗江路，梅花作暮愁。关情何水部，回首古扬州。雁影明寒水，冰凘涩去舟。想应今夜宿，霜月满瓜洲。",
    "author": "丁木"
  },
  {
    "id": "cac839cc-3738-45ff-8295-aa684f7b9bba",
    "title": "闻兄衜窜作诗寄之",
    "paragraphs": "飞旆翩然拂曙凉，都门饯送集冠裳。窜乡此去嗟予季，忠国古来留异方。贾谊谁云时不遇，郦生自谓我非狂。横江一网空朝市，何物充庖荐庙廊。",
    "author": "张磻"
  },
  {
    "id": "b1200b61-a571-4eff-8273-e9ffb3ae80b5",
    "title": "采药径",
    "paragraphs": "黄精与钩吻，貌同性相反。寄诗径中人，采时高著眼。",
    "author": "朱元昇"
  },
  {
    "id": "c9c8de95-9555-40ba-9e06-0d0b32ea1d60",
    "title": "晓云峰",
    "paragraphs": "旱天无觅处，晓云此无数。只消一缕飞，亦可作甘露。",
    "author": "朱元昇"
  },
  {
    "id": "ba1e3eb2-9921-48ef-9aef-707422e9dbaa",
    "title": "月牖",
    "paragraphs": "谁将造化手，开此混沌窍。每夜吐月时，九州同一照。",
    "author": "朱元昇"
  },
  {
    "id": "c12cde61-eb1f-4dee-be4b-5bb04c6e5c29",
    "title": "天马峰",
    "paragraphs": "塞上风尘高，处处寻天马。只在此山中，无人到图写。",
    "author": "朱元昇"
  },
  {
    "id": "7ba71576-31f5-46fb-9b31-66e5bf68d683",
    "title": "龙角巖",
    "paragraphs": "本是一顽石，偶如龙角象。至今渴仰人，便作风雷想。",
    "author": "朱元昇"
  },
  {
    "id": "f9871cba-1cc3-43d6-9c2a-a5d35ec105ce",
    "title": "龙隠巖",
    "paragraphs": "巖根岚雾深，神龙隠其所。莫恃云霄近，容易兴云雨。",
    "author": "朱元昇"
  },
  {
    "id": "4b1755c4-e0a1-42dd-87e3-6f9a7f7df151",
    "title": "天聪洞",
    "paragraphs": "云开巖玲珑，一窍入虚空。亦有闾阎事，何当叩上穹。",
    "author": "朱元昇"
  },
  {
    "id": "74f6704b-7248-4509-a2c0-d4d3878da910",
    "title": "应潮潭",
    "paragraphs": "羣山虽叠嶂，大海暗来通。气类倘相应，寸心千里同。",
    "author": "朱元昇"
  },
  {
    "id": "543e22f1-fa95-4708-b7cc-b9be0a281e0b",
    "title": "挽蔡西山先生",
    "paragraphs": "有名天所靳，无位世仍挤。不得西山卧，还同濂水栖。元精抽秘钥，众妙贯圆机。友尽人间士，岿然季子题。",
    "author": "李闳祖"
  },
  {
    "id": "b674d2db-fed1-4dc4-8f9d-58b617e63996",
    "title": "华子冈",
    "paragraphs": "风流晋人物，康乐性乐山。文选数十诗，大半皆林泉。未知当时士，多少肥遯贤。投书犯世网，何如康乐阡。小隠华子冈，世事成云烟。高风辋川期，师法甪里传。倘悟神仙诀，千载如眼前。",
    "author": "邹斌"
  },
  {
    "id": "1a582a61-bc5b-47ad-8b9e-b16e94bee22d",
    "title": "万峰菴",
    "paragraphs": "上到山巅晓色分，眼看残月待朝昕。望迷四顾浑如海，立欲移时祇是云。隠隠楼台平地见，行行钟磬半天闻。举头顿觉青霄近，我欲乘风谒帝君。",
    "author": "黄登"
  },
  {
    "id": "a99d9d02-9b04-4ff7-8185-be56578f75f5",
    "title": "题三岩  其一",
    "paragraphs": "占断烟霞老一丘，玉岩阅历几春秋。削成四壁开三面，比似他山出一头。几欲登临寻胜概，偶然休沐得佳游。醉磨浓墨书岩石，恨不携琴更少留。",
    "author": "黄登"
  },
  {
    "id": "bc41743c-fdd8-4882-9a66-8f8711659e20",
    "title": "题三岩  其二",
    "paragraphs": "飘然投绂卧云林，一片平生铁石心。不是遗文能动我，谁令弔古便沾襟。身同逝水几寒暑，名在空山无古今。仰止高风琴牀下，还教三叹薄朝簪。",
    "author": "黄登"
  },
  {
    "id": "c713c866-39c3-48b1-881f-c5a0317419e2",
    "title": "句",
    "paragraphs": "取水观为政。",
    "author": "赵绛夫"
  },
  {
    "id": "8649536f-aae1-4730-9276-81abc6fdb1ba",
    "title": "跋山谷书范滂传帖",
    "paragraphs": "貂珰羣雏擅天网，手驱名流入钩党。屯云蔽日日光无，卯金神器春冰上。汝南节士居危邦，志刬萧艾扶兰芳。致君生不逮尧舜，死合夷齐俱首阳。千年兴坏真暮旦，殷鉴讵应如许远。安知后人哀后人，又起诸贤落南歎。宜州老子笔有神，蝉蜕颜扬端逼真。少模龙爪已名世，晚用鸡毛亦绝人。平生孟博吾尚友，时事骎骎建宁旧。胸蟠万卷老蛮乡，独感斯文聊运肘。老子书名横九州，一纸千金不当酬。此书岂但翰墨设，心事悢悢关百忧。人言老子味禅悦，疾恶视滂宁尔切。须知许国本精忠，不幸为滂甘伏节。九原莫作令人悲，遗墨败素皆吾师。从君乞取宜州字，要对崇宁党籍碑。",
    "author": "俞畴"
  },
  {
    "id": "da1ead08-b06e-4a0d-ba41-26b089175f74",
    "title": "君山浮远堂",
    "paragraphs": "万室东南里，炊烟落照黄。山腰围野阔，沙尾刺江长。好景终然远，浮云转已亡。几多如湛辈，今昔一凄凉。",
    "author": "王呈瑞"
  },
  {
    "id": "62e720f4-da90-4bbd-8a0b-3f57ed571250",
    "title": "芙蓉峰",
    "paragraphs": "芙蓉秀插最高峰，上有仙台近碧空。不惮攀萝登绝顶，俯看尘世一樊笼。",
    "author": "郑芝秀"
  }
]